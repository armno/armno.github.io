---
comments: true
date: 2008-04-17 01:42:53
layout: post
slug: geminitales
title: ตำนานกลุ่มดาวคนคู่
wordpress_id: 41
categories:
- Life
tags:
- กลุ่มดาวคนคู่
- ตำนาน
- นิทานดวงดาว
---

เมื่อคราวก่อนเราได้รู้จักกับ **[กลุ่มดาวคนคู่ (Gemini)](http://www.armno.in.th/20080403/gemini-constellation/)** ไปแล้ว คราวนี้ลองมาดูตำนานของกลุ่มดาวนี้กันดีกว่า และแน่นอนว่าต้องเป็นตำนานกรีกเหมือนเดิมล่ะครับ



ในกลุ่มดาวคนคู่มีดาวสว่างอยู่สองดวงครับ นั่นคือ **พอลลักซ์ (Pollux)** กับ** คาสเตอร์ (Caster)** ตามตำนานกรีกกล่าวไว้ว่า พอลลักซ์กับคาสเตอร์นี้เป็นพี่น้องฝาแฝดกันครับ ทั้งสองเป็นลูกของเทพซูส _(อีกละเหรอ... - -*)_ กับ**นางเลดา (Leda)** จริงๆแล้วนางเลดาเค้ามีฝาละมีแล้วนะครับ ชื่อว่า **ทินดาเรอุส (Tyndareus)** แต่ว่าอยู่ๆวันหนึ่งนางเกิดครึ้มอกครึ้มใจอะไรไม่ทราบ แปลงกายเป็นหงส์ลงเล่นน้ำอยู่กลางทะเลสาบสงขลา เทพซูสซึ่งอยู่ในระหว่างการเดินทางไปประชุมโอเปคที่ซาอุ เกิดผ่านมาเห็นเข้า ก็เกิดปิ๊งนางขึ้นมา _(แหมเทพซูสนี่ก็จริงๆเลยนะ นางเป็นหงส์อยู่ยังไปปิ๊งได้อีก)_ ธาตุไฟในตัวเทพซูสเกิดระอุขึ้นมา อยากจะได้นางมาเป็นเมีย เลยแปลงกายไปเป็นหงส์ตัวผู้ แล้วใช้หน้าตาเป็นอาวุธ หลอกล่อนางมาได้เสียกันจนได้ และลูกที่เกิดออกมาก็เป็นคู่แฝดทั้งสองนี่เอง (จริงๆถ้านับตามสายเลือดแล้ว มีเพียงพอลลักซ์คนเดียวครับที่เป็นลูกของซูสจริงๆ ส่วนคาสเตอร์นั้นเป็นลูกของพ่อจริงๆก็คือทินดาริอุสต่างหาก _... แต่ว่า มาเป็นแฝดกันได้ไงนะ???)_



นอกจากทั้งพอลลักซ์และคาสเตอร์จะมีหน้าตาเหมือนกันแล้ว ยังเก่งเหมือนกันอีกด้วย แถมรักกันดีอีกต่างหาก พอลลักซ์นั้นเป็นนักมวยแชมป์โลก และนักต่อสู้ผู้เก่งกาจ เก่งกว่า**มิสเตอร์ซาตาน**ของญี่ปุ่นซะอีก ส่วนคาสเตอร์นั้นเป็นนักควบม้าตัวยง ทั้งสองร่วมกันต่อสู้ด้วยกันหลายต่อหลายครั้ง จนชื่อเสียงดังก้องโลก แต่ชีวิตคนหนึ่งคน(หรือสองคน) คงไม่ราบเรียบตลอดไปหรอกครับ



เพราะเมื่อคราวจะเลือกคู่ครอง แฝดสองพี่น้องก็ดันโดนลูกพี่ลูกน้องของตัวเอง นามว่า **อิดาส ( Idas ) และ ลินเซียส ( Lynceus ) **แย่งเจ้าสาวไปซะงั้น แถมหลังจากนั้นไม่นานก็โดนสองคนนี้โกงสมบัติที่ไปบุกยึดมาได้อีก พอลลักซ์และคาสเตอร์ไม่พอใจมากที่โดนเอาเปรียบอยู่ฝ่ายเดียว เลยบุกไปแก้แค้น หมายจะกำจัดเจ้าลูกพี่ลูกน้องสองคนนั้น แต่ว่าคาสเตอร์กลับพลาดท่าถูกฆ่าตาย พอลลักซ์ก็เช่นกับ เกือบจะถูกฆ่าตายแล้ว แต่ว่าเทพซูสมาช่วยไว้ได้ทัน แถมยังช่วยกำจัดเจ้าลูกพี่ลูกน้องสองคนนั้นให้อีกด้วย



อย่างที่บอกไปตอนต้นว่า พอลลักซ์นั้นเป็นลูกของเทพซูส จึงมีชีวิตเป็นอมตะครับ แต่นั่นไม่ใช่สิ่งที่เขาต้องการ แต่เขากลับอยากตายไปอยู่กับพี่ชายมากกว่าจะมีชีวิตอยู่อย่างโดดเดี่ยว เทพซูสเห็นใจจึงนำทั้งสองพี่น้องฝาแฝดคู่นี้ขึ้นไปเป็นดวงดาวบนท้องฟ้า กลายเป็นกลุ่มดาวคนคู่มาจนถึงทุกวันนี้



**อ่านข้อมูลกลุ่มดาวคนคู่เพิ่มเติม **[**ที่นี่ครับ**](http://my.dek-d.com/the_witch/story/viewlongc.php?id=207997&chapter=3)



ทั้งชาวกรีกและโรมัน มักจะสวดมนต์ขอพรกับกลุ่มดาวคนคู่เสมอครับ โดยจบคำอ้อนวอนด้วยคำว่า **by Gemini** ทุกครั้ง และต่อมาก็เพี้ยนกลายมาเป็น** by Jimmy** เหมือนทุกวันนี้ครับผม
