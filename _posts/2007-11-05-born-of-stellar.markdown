---
comments: true
date: 2007-11-05 16:33:31
layout: post
slug: born-of-stellar
title: มหัศจรรย์กับการกำเนิดดาวฤกษ์
wordpress_id: 9
categories:
- Life
tags:
- กำเนิดดาวฤกษ์
- ดาวฤกษ์
- โปรโตสตาร์
description: ดาวฤกษ์นั้นมีวัฏจักรชีวิตที่น่าสนใจ ระยะเวลาแต่ละช่วงชีวิตนั้นอาจแตกต่างกันไปตามขนาดของมัน เรามาดูกันดีกว่าว่าดาวฤกษ์นั้นเกิดขึ้นมาได้ยังไง
---

คราวก่อนได้บอกความหมายของดาวฤกษ์ไปแล้ว ตกไปนิดหนึ่งก็คือ เวลาเราสังเกตดวงดาวบนท้องฟ้าตอนกลางคืน ดาวฤกษ์คือดาวที่กระพริบแสง ส่วนดาวเคราะห์คือดาวที่ไม่กระพริบแสง ดูง่ายๆแบบนี้ละกัน  จริงๆแล้วถ้าคืนไหนมีความชื้นในชั้นบรรยากาศมากๆ ดาวเคราะห์ก็อาจกระพริบแสงได้เหมือนกันครับ เพราะการกระพริบแสงมันเกี่ยวกับการหักเหของแสงในชั้นบรรยากาศโลก อืม... ดูเหมือนเรื่องนี้ก็เป็นเรื่องที่น่าเขียนอีกเรื่องเหมือนกัน... แต่ยังไม่ใช่วันนี้หรอก

ดาวฤกษ์เป็นสิ่งหนึ่งในจักรวาลที่ผมทึ่งครับ มันเกิดจากเนบิวลา หรือ **Nebula** _(เป็นภาษาละติน แปลว่า เมฆ)_ ซึ่งหมายถึงกลุ่มแก๊สที่อยู่ในอวกาศ แบบนี้เป็นต้น _(สวยดีๆ ^^)_

<div class="aligncenter">
    <img src="http://files.armno.in.th/uploads/2007/11/hs-2004-32-d-large_web-600x646.jpg" alt="เนบิวลา">
</div>
_ภาพจาก [Hubblesite.org](http://hubblesite.org/gallery/album/nebula/pr2004032d/)_

พอในเนบิวลาเกิดความมีบริเวณหนึ่งที่แก๊สหนาแน่นกว่าบริเวณอื่น ถึงแม้จะเพียงเล็กน้อยก็ตาม บริเวณนั้นก็เกิดแรงโน้มถ่วง ดึงแก๊สบริเวณอื่นเข้ามาร่วมวงสนทนากันด้วย พอวงสนทนาเริ่มใหญ่ขึ้น ตรงกลางมันก็พองออกๆ พลังงานศักย์โน้มถ่วงที่เกิดจากแต่ละโมเลกุลของแก๊สก็มากขึ้นๆ จนเปลี่ยนเป็นพลังงานความร้อน ฟังดูเหมือนง่าย แต่จริงๆแล้วใช้เวลานับสิบล้านปีเลยล่ะครับจนกระทั่งพองออกๆ ตรงกลางก็เป็นแกนใหญ่ขึ้นมา และพลังงานความร้อนที่มีก็มากพอ จนทำให้เกิดการเรืองแสง และเนบิวลารอบๆก็ได้รับอานุภาพความขาวไปด้วย ไอ้ตรงแกนกลางน่ะ เขาเรียกว่า **โปรโตสตาร์ (Protostar)**

<div class="aligncenter">
    <img src="http://files.armno.in.th/uploads/2007/11/protostar.jpg" alt="ภาพจำลอง การเกิดโปรโตสตาร์">
</div>
ภาพจำลอง Protostar จาก [physics.hku.hk](http://www.physics.hku.hk/~nature/notes/lectures/chap14.html)

จากการที่น้องโปรโตสตาร์ของเรามีมวลมากขึ้น มีมวลก็มีแรงโน้มถ่วง จึงเกิดการยุบตัวลงเรื่อยๆ _(เอ๊ะ ยุบตัวขึ้น หรือยุบตัวลง??)_ น้องโปรโตสตาร์เห็นท่าไม่ดี ถ้ายุบต่อไปเรื่อยๆมีหวังไม่ได้เกิดแน่ๆ จึงลองหมุนตัวเองเหมือนนักเล่นสเก็ตน้ำแข็ง (ตามกฎอนุรักษ์โมเมนตัมเชิงมุม) โอ้ ได้ผลแฮะ น้องโปรโตสตาร์ของเรา สามารถต่อสู้กับแรงโน้มถ่วงอันมหาศาลนั้นได้ แต่เจ้าแรงโน้มถ่วงไม่ยอมแพ้ เรียกเพื่อนมาเรื่อยๆ ทำให้น้องโปรโตสตาร์ของเรายังคงยุบตัวต่อไป หารู้ไม่ว่า น้องโปรโตสตาร์ของเรากำลังแอบยิ้มในใจ...

เพราะว่าเมื่อโปรโตสตาร์ของเรายุบตัวลง จนกระทั่งแกนกลางมีอุณหภูมิถึง **10 ล้านเคลวิน** เมื่อไหร่ น้องโปรโตสตาร์จากที่ยิ้มๆในใจ จะปล่อยก๊ากอย่างรุนแรงและน่ากลัว! ใช่แล้ว 10 ล้านเคลวินนั้นทำให้แกนกลางเกิด**ปฏิกิริยานิวเคลียร์ฟิวชั่น** ที่หลอมเอามวลกลายเป็นพลังงานอันมหาศาล _(E=mc^2)_ ปัญหาการยุบตัวลงเรื่อยๆก็จะหมดไป เพราะมีพลังงานจากนิวเคลียร์ฟิวชั่นขยายออกจากแกนกลาง เกิดเป็นความสมดุล พร้อมกับปลดปล่อยพลังแสงอันเจิดจ้า และแล้ว น้องโปรโตสตาร์องเราก็ไม่ต้องทนถูกย่ำยีจากเจ้าแรงโน้มถ่วงอีกต่อไป แจ้งเกิดเป็นดาวฤกษ์อย่างเต็มตัวซะที เย้!.

<div class="aligncenter">
    <img src="http://files.armno.in.th/uploads/2007/11/hs-2008-30-f-web.jpg" alt="ดาวฤกษ์ได้ถือกำเนิดแล้ว">
</div>

ภาพจาก [Hubblesite.org](http://hubblesite.org/gallery/album/star/pr2008030f/)
