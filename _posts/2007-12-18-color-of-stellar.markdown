---
comments: true
date: 2007-12-18 02:20:52
layout: post
slug: color-of-stellar
title: สีของดาวฤกษ์
wordpress_id: 24
categories:
- Life
tags:
- สีของดาวฤกษ์
---

ดวงดาวทุกดวงบนท้องฟ้าทุกดวงนั้นมีความแตกต่างกัน เคยสังเกตกันไหมครับ  ความแตกต่างอย่างหนึ่งที่สังเกตเห็นได้ง่าย นอกจะความสว่างของดวงดาว ก็คงจะเป็น สีของดวงดาวแต่ละดวงนั่นเอง ทำไมดาวบางดวงมีสีขาว บางดวงกลับสีออกน้ำเงินนิดๆ  สีของดวงดาวเหล่านี้ เป็นตัวบอกถึง **"อุณหภูมิผิว"** ของดาวดวงนั้นไงล่ะ  นอกจากนี้ นักดาราศาสตร์ยังได้จำแนกประเภทของสีเหล่านี้ เรียกว่า **[Spectral Classification](http://en.wikipedia.org/wiki/Stellar_classification)** หรือจำแนกตามสเปกตรัมของแสง โดยใช้ตัวอักษรภาษาอังกฤษเป็นตัวบอก ... เอาล่ะ จะวิชาการมากไปแล้ว กลับมาๆ

จริงๆแล้วสีแดงดูแล้วน่าจะร้อนที่สุดใช่มั้ยล่ะครับ แต่ความจริงต่างกันโดยสิ้นเชิง  โดยที่**ดาวฤกษ์สีน้ำเงินจะมีอุณหภูมิผิวสูงที่สุด **รองลงมาก็เป็นสีขาว เหลือง และ**สีแดง จะมีอุณหภูมิผิวต่ำกว่าเพื่อน** เรียงตามสีรุ้งได้เลยนะครับ _ม่วง คราม น้ำเงิน เขียว เหลือง ส้ม แดง_ นอกจากนี้ ยังแบ่งย่อยซอยสีไปได้อีกนะครับ เช่น น้ำเงิน-ขาว ขาว-เหลือง เหลือง-ขาว เยอะแยกมากมาย  ส่วนดวงอาทิตย์ของเรา เป็นดาวฤกษ์สีเหลือง ก็ไม่ร้อนมาก จริงมั้ยล่ะ (ซะเมื่อไหร่ T-T โลกร้อนๆๆๆ)

แต่เอ...  เคยเห็นดาวสีเขียวกันไหมครับ ไม่เคยก็ไม่แปลกล่ะครับ  เพราะเราไม่เห็นเป็นสีเขียวนั่นเอง  ถ้าสังเกตท้องฟ้าดีๆ เราจะพบดาวทุกสี ยกเว้นสีเขียวครับ  เพราะว่า  การที่ดาวมีสีนั้น เกิดจากการแผ่รังสีถึงระดับความยาวคลื่นเข้มที่สุด อยู่ในช่วงสีใดช่วงสีหนึ่ง ดวงดาวจึงมีสีอยู่ในช่วงคลื่นสีนั้น  แต่เมื่อถึงระดับพลังงานของสีเขียว แสงสีทุกสีก็จะเปล่งออกมารวมกันมาก กลายเป็นสีขาวไปซะงั้น ไม่เหลือให้เห็นว่ามีสีเขียวอยู่เลย อืม... อ่านแล้วเข้าใจได้ยากดี  สรุปง่ายๆได้ว่า  **ดาวไม่มีสีเขียว เพราะมีสีอื่นเปล่งออกมาพร้อมๆกันด้วย ทั้งหมดจึงรวมกันให้เห็นเป็นสีขาวๆไงล่ะครับ**

แหล่งข้อมูลเพิ่มเติม




  * [thaigoodview.com](http://www.thaigoodview.com/library/teachershow/phayao/oraphin_s/darasat/section1_p04.html)


  * [ฟิสิกส์ราชมงคล](http://www.rmutphysics.com/charud/scibook/big-bang/index/indexpic9.htm)


