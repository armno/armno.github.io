---
comments: true
date: 2012-02-08 21:12:41
layout: blog
slug: iphone-4s-from-apple-online-store
title: สั่งซื้อ iPhone 4S จาก Apple Online Store
categories:
- Life
tags:
- AIS
- Apple Online Store
- DHL
- iPhone
description: ผมเพิ่งซื้อโทรศัพท์เครื่องใหม่ครับ เป็น iPhone 4S สั่งจาก Apple Store Thailand ก็ขอเล่าประสบการณ์การซื้อของจาก Apple Online Store ครั้งแรก แบ่งปันกันนะครับ
---

ผมเพิ่งซื้อโทรศัพท์เครื่องใหม่ครับ เป็น iPhone 4S สั่งจาก Apple Store Thailand ก็ขอเล่าประสบการณ์การซื้อของจาก Apple Online Store ครั้งแรก แบ่งปันกันนะครับ

### สั่งซื้อ

ผมใช้บัตรเดบิต Be1st ในการสั่งซื้อครับ (เนื่องจากไม่มีบัตรเครดิต) ตอนแรกนั้นไม่สามารถจบการสั่งซื้อได้ ไปติดขั้นตอนสุดท้ายตรงที่การตัดเงินจากบัตร คุยกับทาง call center ของธนาคารได้ความว่า บัตรอาจกำหนดวงเงินต่อวันไว้ต่ำเกินไป ผมเช็คใน internet banking ดูแล้ว วงเงินต่อวันอยู่ที่ 50,000 บาท แต่ทาง call center ก็แจ้งมาว่าวงเงินใน internet banking นั้นเฉพาะกับการใช้จ่ายใน internet banking ไม่เกี่ยวกับช่องทางอื่น ผมจึงเปลี่ยนวงเงินบัตรผ่านระบบโทรศัพท์อัตโนมัติ และก็สามารถสั่งซื้อ iPhone 4S ได้ครับ เมื่อสั่งซื้อเสร็จแล้ว Apple ก็ส่งอีเมลมาให้ครับว่าได้รับออร์เดอร์แล้ว

![order-info](http://farm9.staticflickr.com/8513/8509202756_971741b7ee_z.jpg)


### รอ ..


ผมสั่งซื้อไปในช่วงบ่ายของวันที่ 31 มกราคม หลังจากนั้นก็รออย่างเดียวเลย ในระหว่างนี้ก็เช็คทางเว็บไซต์ทุกวันครับ ยังอยู่ในขั้นตอน processing item


### ส่งของ 6/2/2012


ประมาณบ่ายๆ ของวันที่ 6 กุมภาพันธ์ ก็ได้รับอีเมลฉบับที่สองจาก Apple แจ้งว่า iPhone นั้นได้ถูกส่งออกมาแล้ว จากกำหนดส่งจริงวันที่ 10 ก็เท่ากับว่าส่งมาก่อนกำหนดประมาณ 4 วันครับผม ในอีเมลมีลิงก์ให้ track shipment ดูได้ว่าของของเราตอนนี้อยู่ที่ไหนแล้ว ปกติผมก็เช็คจากลิงก์ที่อยู่ในอีเมลครับ แต่พอของมาถึงไทย จะมีอยู่สถานะนึงเป็น Please Contact DHL BKK ผมไม่แน่ใจว่าติดปัญหาอะไรรึเปล่า เลยโทรไปถาม DHL ที่กรุงเทพครับ ได้ความว่าการส่งไม่ติดปัญหาอะไร (ขอแอบชม call center ของ  DHL หน่อยครับ บริการดีมาก ตรงประเด็น กระชับดี พูดเพราะอีกด้วย)

หลังจากที่ของมาถึงเมืองไทยแล้ว หากใครอยากเช็คสถานะการส่งของต่อ แนะนำว่าเอาเลขใบนำส่งสินค้าไปเช็คที่ [dhl.co.th](http://www.dhl.co.th) ได้เลยครับ เป็นภาษาไทยด้วยนะ


### ได้รับของแล้ว 8/2/2012


เจ้าหน้าที่จาก DHL โทรหาผมตั้งแต่ 9 โมงเพื่อเช็คที่อยู่ จากนั้นของก็มาถึงมือผมในเวลาประมาณ 11 โมงครับ (สงสัยไปมาหลายที่) ผมก็จัดการเปิดเครื่องเพื่อที่จะลองใช้เลย ปรากฏว่า activate ไม่ได้เพราะไม่มีซิม (ไม่รู้นะเนี่ย) ผมเลยเอา micro sim ที่ดองค้างไว้ใน iPad (แต่ไม่ได้ใช้) ลองใส่ดูและก็ใช้ activate ได้ถึงแม้ว่าซิมโดนปิดไปนานแล้ว

![iphone4s-arrived](http://farm9.staticflickr.com/8103/8509206646_50bda7fc73_z.jpg)


### เปลี่ยนซิมการ์ดเป็น Micro Sim


เอาซิมการ์ดไปเปลี่ยนเป็น Micro Sim เพื่อมาใช้กับ iPhone 4S ที่ศูนย์บริการ AIS ครับ (เนื่องจากต้องการใช้เบอร์เดิม) ที่เชียงใหม่ ศูนย์ฯ จะอยู่ที่ถนนท่าแพ เข้าไปมีพนักงานบริการดีครับ รอคิวประมาณ 5 นาที ส่วนขั้นตอนเปลี่ยนซิมการ์ด ก็ใช้เวลาราวๆ 2-3 นาที และก็ไม่เสียค่าบริการด้วยครับผม


### ทดลองใช้


กินแบตเก่งสมคำร่ำลือ :-| ส่วนการใช้งานอื่นๆ ยังไม่พบปัญหาอะไร เอาเป็นว่า การสั่งซื้อของจาก Apple Online Store ครั้งแรก ผ่านไปได้ด้วยดีครับ รวมเวลาทั้งสิ้นก็ประมาณ 9 วันหลังจากสั่งซื้อครับผม :)


