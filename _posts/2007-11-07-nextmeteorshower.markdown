---
comments: true
date: 2007-11-07 19:45:52
layout: post
slug: nextmeteorshower
title: มาดูฝนดาวตกกันเถอะ
wordpress_id: 10
categories:
- Astronomy
tags:
- ดาวตก
- ฝนดาวตก
- ลีโอนิดส์
- เจมินิดส์
---

ดาวตกเป็นสื่งหนึ่งที่น่าประทับใจ และตื่นเต้นทุกครั้งเมื่อพบเห็น ก็เล่นออกมาแป๊ปปปเดียว แถมยังสวยอีกต่างหาก ส่วนมากคนจะขอพรกัน ปกติแล้ว เราสามารถเห็นดาวตกได้ทุกๆคืนครับ ถ้าท้องฟ้าปลอดโปร่ง ส่วนมากมักจะเจอช่วงหลังเที่ยงคืน แต่ก็ยังมี **"ฝนดาวตก" (Meteor Shower or Meteor Storm)** เป็นช่วงเวลาที่จะมีดาวตกมากกว่าปกติ ในทุกๆปี เราสามารถเจอฝนดาวตกจากสิบๆกลุ่มดาวเลยล่ะครับ แต่ว่าเนื่องด้วยช่วงเวลา สถานที่สังเกต หรือสภาพแวดล้่อมก็อาจจะทำให้เรามองไม่ค่อยเห็น อันนี้ผมเป็นบ่อยครับ อยากไปดู ฝนดันตกซะงั้น

สำหรับฝนดาวตกในปีนี้ ที่ฮือฮากัน(นิดหน่อย) ก็คือ **ฝนดาวตกเพอร์ซิอิดส์ (Perseids) **ในช่วงวันแม่แห่งชาติ เดือนสิงหาคมที่ผ่านมาครับ ผมก็มีโอกาสได้ไปดูเหมือนกัน ผมไปดูที่สนามกีฬากลางที่มอชอ ที่ประจำที่ผมชอบไปอยู่บ่อยๆ วันนั้นผมจำได้ดี ประัทับใจมาก เจอแต่ก้อนเมฆ... เพราะเป็นช่วงฤดูฝนในประเทศไทยพอดี แต่ฝรั่งเขาอยู่ในช่วงฤดูร้อนพอดี ดูกันสบายใจเลย อิจฉาเขาเหมือนกัน แต่เป็นคนไทยนี่แหละ ดีที่สุดแล้ว ทำใจไว้แล้วว่าคงไม่ได้เห็นดาวตก แต่ก็ยังอยากไปอยู่ดี ไม่เป็นไรครับ ของมันไม่ได้มีครั้งเดียว

![](http://thaiastro.nectec.or.th/skyevnt/meteors/img/perseid-schad.jpg)

_ฝนดาวตกเพอร์ซิอิดส์ (รูปภาพจาก[เว็บไซต์สมาคมดาราศาสตร์ไทย](http://thaiastro.nectec.or.th))_

ฝนดาวตกครั้งต่อไปก็คือ **"ฝนดาวตกลีโอนิดส์" (Leonids) **ในกลุ่มดาวสิงโต ช่วงประมาณกลางเดือนพฤศจิกายนนี้ ส่วนคืนที่มีอัตราดาวตกสูงที่สุดก็คือคืนวันที่ **17 พฤศจิกายน** แต่ก็ประมาณ **10 - 15 ดวง/ชั่วโมง** ครับ _(อ้างอิงจากสมาคมดาราศาสตร์ไทย)_ ถือว่าน้อยกว่าทุกๆปี คืนวันที่ 17 ตรงกับ **วันขึ้น 7 ค่ำ** นะครับถ้าจำไม่ผิด ทำให้แสงจันทร์มีผลต่อการสังเกตดาวตกพอประมาณเลยล่ะ และในเดือนธันวาคมก็จะมี **"ฝนดาวตกเจมินิดส์" (Geminids)** ในกลุ่มดาวคนคู่ มีอัตราการตกสูงสุดในคืนวันที่ 14 ธันวาคม อัตราเฉลี่ยก็ประมาณ **100 ดวง/ต่อชั่วโมง** โอ้ ดูเหมือนเยอะดี ผมไม่แน่ใจเหมือนกันว่าตรงกับวันขึ้น-แรมกี่ค่ำ จะมีแสงจันทร์รบกวนมากน้อยแค่ไหน แต่อย่างไรก็ตาม ฝนดาวตกเจมินิดส์นี้ "น่าลุ้น" ที่สุดแล้วล่ะครับ อย่างไรก็ตามอัตราเฉลี่ยข้างต้นมาจากการประมาณการ อย่าไปยึดติดกับมันมากเลยครับ สำหรับผมแล้ว ขอประทับใจอย่างเดียวพอ.

![](http://antwrp.gsfc.nasa.gov/apod/image/0211/leonids01_pacholka.jpg)


_ฝนดาวตกลีโอนิดส์ในปี 2001 (รูปภาพจาก [spaceweather.com](http://spaceweather.com))_


**ข้อมูลเพิ่มเติม**
- [สมาคมดาราศาสตร์ไทย The Thai Astronomical Society](http://thaiastro.nectec.or.th/skyevnt/meteors/2007meteors.html)
- [องค์การอุกกาบาตสากล International Meteor Organization](http://www.imo.net/calendar/2007)
