---
comments: true
date: 2008-07-25 23:23:35
layout: blog
slug: delta-aquarids-meteor-shower
title: ฝนดาวตก เดลต้าคนแบกหม้อน้ำ 27 กรกฏาคมนี้
wordpress_id: 76
categories:
- Life
tags:
- Aquarius
- Astronomy
- กลุ่มดาวคนแบกหม้อน้ำ
- ฝนดาวตก
---

เกือบบบลืมไปแล้ว เรื่องฝนดาวตกครั้งต่อไป พอดีมีเพื่อนมาถามน่ะครับ ไม่งั้นคงลืมอีกแล้ว กับฝนดาวตกครั้งต่อไปที่จะเกิดขึ้น คือ** ฝนดาวตกเดลต้าคนแบกหม้อน้ำ** ใน**คืนวันอาทิตย์ที่ ๒๗ กรกฏาคม ๒๕๕๑** นี้นะครับ

**ฝนดาวตกเดลต้าคนแบกหม้อน้ำ** หรือชื่อภาษาอังกฤษคือ **Southern δ-Aquariids (SDA)** อัตราการตกสูงสุดในคืนวันอาทิตย์ที่ ๒๗ กรกฏาคม อยู่ที่ประมาณ** ๑๕ ดวงต่อชั่วโมง** (ในประเทศไทย) ถือว่าเป็นฝนดาวตกกลุ่มเล็กๆครับ เริ่มสังเกตได้ตั้งแต่เวลาประมาณ **๓ ทุ่มเป็นต้นไป** แต่สำหรับอุปสรรคใหญ่หลวงของเราก็คงเป็นสภาพอากาศที่เอาแน่เอานอนไม่ได้นี่แหละครับ บ้านเราเป็นฤดูฝนพอดี ไม่รู้คืนนั้นจะมีเมฆครึ้มหรือฝนตกรึเปล่า ก็คงลุ้นให้ไม่มีแหละครับ ลุ้นให้ท้องฟ้าเปิดด้วย จะได้ดูของสวยๆงามๆกัน

![](http://hospital.exteen.com/images/ms003/z11_500.jpg) กลุ่มดาวคนแบกหม้อน้ำ (รูปภาพจาก [http://hospital.exteen.com/](http://hospital.exteen.com/))

นอกจากฝนดาวตกเดลต้าคนแบกหม้อน้ำแล้ว ยังมีฝนดาวตกอีกครั้งหนึ่งในช่วงเดือนสิงหาคม คือ **ฝนดาวตกเพอร์ซิอัส** ซึ่งน่าสนใจมาก ไว้ใกล้ๆถึงจะมาบอกรายละเอียดอีกทีครับ

ต้องขอบคุณเพื่อน[ส้ม](http://spongiizom.spaces.live.com/)ด้วยนะครับ ที่มาถามเรื่องฝนดาวตก

ขอให้ทุกคนมีความสุขกับการดูดาวนะครับ

**อามโน  
;)**

**แหล่งข้อมูลเพิ่มเติม**

  * [ฝนดาวตกในปี ๒๕๕๑ - สมาคมดาราศาสตร์ไทย](http://thaiastro.nectec.or.th/skyevnt/meteors/2008meteors.html)  
  * [Southern δ-Aquariids (SDA) - International Meteor Organization (IMO)](http://www.imo.net/calendar/2008#sda)
