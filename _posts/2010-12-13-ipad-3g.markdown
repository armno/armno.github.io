---
comments: true
date: 2010-12-13 23:07:00
layout: post
slug: ipad-3g
title: สวัสดี iPad 3G
wordpress_id: 1447
categories:
- Life
tags:
- Apple
- iPad 3G
- iPod Touch
---

**iPad Wifi + 3G** รุ่น 32GB ตัวนี้ เป็น**ของขวัญรับปริญญาจากคุณแม่ของผมครับ** .. แม่ให้ผมเลือกเอง ผมเลือก iPad .. ต้องขอบคุณคุณแม่ตัวโตๆอีกที ^^"

![iPad Wifi + 3G](http://armno.in.th/wp-content/gallery/say-hi-ipad-3g/dsc_7694.jpg)

จุดประสงค์หลักของ iPad ที่ผมใช้ คือเพื่อการอ่านหนังสือ และใช้งานอินเตอร์เน็ต เลยเลือกรุ่นที่มี 3G ด้วย ส่วนความจุก็เผื่อไว้ที่ 32GB กลางๆ เผื่อรองรับ app ใหญ่ๆได้ด้วย .. ส่วนเรื่อง 3G มีให้ใช้ที่เชียงใหม่ แต่ตอนนี้ยังไม่ได้ดูแพ็คเกจของเจ้าไหนเลย ไว้ว่างๆว่าจะลองดู

ซื้อเคสหนังมาด้วย แบบมีฝาปิด ยี่ห้ออะไรก็จำไม่ได้แล้วครับ ไม่ได้เอากล่องกลับมาด้วย .. ค่อนข้างแข็ง แน่น และก็หนักขึ้นด้วย แต่การป้องกันตัว iPad ผมว่าโอเคเลยล่ะ

![My iPad with Case](http://armno.in.th/wp-content/gallery/say-hi-ipad-3g/dsc_7708.jpg)


### การใช้งาน


ก่อนหน้านี้ผมใช้ [iPod Touch 2G](http://armno.in.th/content/ipod-touch) อยู่แล้ว จึงไม่ต้องปรับตัวมาก (ในแง่ของวิธีการใช้งาน) .. app ที่มีอยู่ ก็สามารถลงใน iPad ได้หมดเลย แต่ส่วนมากก็จะรันในโหมดของ iPhone (จอเล็ก) ทำให้ใช้งานไม่สะดวกเท่าไหร่ เดี๋ยวอีกหน่อยคงต้องซื้อ app ของ iPad โดยเฉพาะ (ซึ่งมักจะแพงกว่า) .. ส่วนตัวแล้วประทับใจ กับการใช้งานที่ทำได้หลากหลายขึ้น (กว่า iPod Touch) แต่ก็และมาด้วยขนาดและน้ำหนัก ซึ่งเป็นข้อเสียที่รับได้ครับ


### iPod vs. iPad ?


ถึงแม้จะเป็นอุปกรณ์ที่ดูคล้ายกันมาก ในความเป็นจริงแล้ว ประโยชน์ใช้สอยของ iPod Touch กับ iPad ค่อนข้างจะต่างกันพอสมควรนะ .. ผมไม่สามารถพก iPad ไปได้เดินเล่น กินข้าวได้เลย ส่วนกับ iPod Touch ทำได้สบายไม่มีปัญหา .. แต่ iPad ก็ทำให้ผมอ่านหนังสือได้เต็มๆตา พิมพ์อีเมลผิดน้อยลง .. ถือว่า อุปกรณ์สองตัวนี้ ตอบโจทย์การใช้งานได้คนละแบบ


### หนึ่งวันกับ iPad


ใช้งาน Wifi ทั้งวัน ฟังเพลงประมาณ 3 ชั่วโมง ใช้ app บ้างเล็กน้อย แบตเตอรี่ลดไปประมาณ 12% ถือว่าประทับใจมากเหมือนกัน .. ส่วน app ที่ชอบมาก (และฟรีด้วย) ก็คือ Flipboard ครับ .. ใครใช้ iPad แนะนำว่า ต้องมีติดเครื่องเลยแหละ ส่วนผมเพิ่งใช้ได้วันเดียว ยังไม่ได้อะไรมาก ไว้วันหลังมาอัพเดทครับผม ;)
