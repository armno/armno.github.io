---
comments: true
date: 2007-11-29 01:09:38
layout: blog
slug: facts-of-the-sun
title: เรื่องน่ารู้เกี่ยวกับดวงอาทิตย์ของเรา
categories:
- Astronomy
tags:
- จุดบนดวงอาทิตย์
- ดวงอาทิตย์
- เรื่องน่ารู้
---

1. เรามีความรู้เกี่ยวกับดวงอาทิตย์ของเราน้อยมาก เมื่อเทียบกับสิ่งที่เราเห็นอยู่ทุกวัน เพราะแค่จะมอง ยังมองไม่ไหวแล้ว
2. มวลกว่า **60%** ของดวงอาทิตย์ กระจุกอยู่ตรงบริเวณแกนแกลางที่มีเส้นผ่านศูนย์กลางประมาณ **4 แสนกิโลเมตร** เท่านั้น หมายถึง ความหนาแน่นบริเวณใจกลางกับบริเวณพื้นผิวของดวงอาทิตย์ ไม่เท่ากัน
3. แกนของดวงอาทิตย์มีความหนาแน่น **160 กรัม/ลูกบาศเซนติเมตร** มากกว่าทองคำขาว (ซึ่งเป็นธาตุที่มีความหนาแน่นมากที่สุดในโลก) อยู่เกือบๆ 8 เท่า!
4. อยากรู้มั้ยว่าดวงอาทิตย์ผลิดพลังงานวินาทีละเท่าไหร่? คำตอบคำ วินาทีละประมาณ **สามร้อยหกสิบ ล้านล้านล้านล้าน** จูล เขียนเป็นเลขก็ได้ **3.6 x 10^26 Joules** แค่อ่านก็เหนื่อยแล้ว พลังงานขนาดนี้ ถ้าเป็นพลังงานไฟฟ้าก็สามารถใช้ได้ถึง **97 ล้านปี**ในประเทศไทย
5. [จุดบนดวงอาทิตย์](http://en.wikipedia.org/wiki/Sunspot) หมายถึง จุดที่มีอุณหภูมิต่ำกว่าบริเวณรอบๆ ส่วนมากมีสีน้ำตาล แต่คนส่วนมากมองเห็นเป็นสีดำ เลยบอกว่าเป็น "จุดดับ" บนดวงอาทิตย์  ซึ่งจริงๆแล้วมันไม่ดับหรอก
6. พลังงานความร้อนที่เกิดจากนิวเคลียร์ฟิวชั่น จากใจกลางดวงอาทิตย์ ต้องใช้เวลาเป็น **แสนๆปี** กว่าจะขึ้นมาถึงผิวดวงอาทิตย์ได้ แต่กลับใช้เวลาเพียง **8 นาที 20 วินาที** ในการเดินทางมาถึงโลก
7. **[ชั้นโคโรนา](http://en.wikipedia.org/wiki/Corona)** ซึ่งเป็นบรรยากาศชั้นนอกสุดของดวงอาทิตย์ มีอุณหภูมิประมาณ **2 ล้านเคลวิน** ขณะที่ผิวของดวงอาทิตย์ มีอุณหภูมิเพียง **5 พันเคลวิน** เท่านั้น
8. บริเวณขั้ว กับเส้นศูนย์สูตรบนดวงอาทิตย์ ใช้เวลาหมุนรอบตัวเองไม่เท่ากัน กล่าวคือ ถ้าให้เวลาเท่ากัน **เส้นศูนย์สูตรจะหมุนไปได้ 3 รอบ ขณะที่ขั้วยังหมุนไปได้แค่ 2 รอบเอง**
9. ห้ามมองดวงอาทิตย์โดยตรง โดยไม่มีเครื่องกรองแสงนะครับ เพราะอาจทำให้ **ตาบอด** ได้ ด้วยความปรารถนาดี จากมังกี้อามโน
10. เพิ่มเติม **ความเร็วหลุดพ้น** (หมายถึง สมมุติว่า ถ้าเราอยากปั่นจักรยานออกไปนอกโลก ต้องปั่นด้วยความเร็วอย่างน้อย **11.2 กิโลเมตร/วินาที** ถึงจะหลุดออกจากโลกไปได้) ของดวงอาทิตย์ก็มีเหมือนกัน แต่มันคือประมาณ **618 กิโลเมตร/วินาที!!**
11. มวลของดวงอาทิตย์ดวงเดียว มีค่าเท่ากับมวลของวัตถุอื่นๆในระบบสุริยะรวมกัน ถึงประมาณ **750 เท่า!!!**

[![](http://files.armno.in.th/uploads/2007/11/4525731804_b45c515c96_z.jpg)](http://files.armno.in.th/uploads/2007/11/4525731804_b45c515c96_z.jpg)
