---
comments: false
date: 2008-12-24 15:42:03
layout: blog
slug: review-external-harddisk-buffalo-ministation
title: 'รีวิว External Harddisk: Buffalo Ministation (จริงๆแล้วนะ)'
wordpress_id: 406
categories:
- Life
tags:
- Buffalo
- External Harddisk
- รีวิว
---

โพสต์นี้ถูกเขียนขึ้นเมื่อปี 2008 ข้อมูลตกยุคแล้วนะครับ -- ArmNo

ใช้งานเจ้า** External Harddisk Buffalo Ministation** มาได้สักพักแล้ว เลยอยากเขียนรีวิวซะหน่อย เผื่อเป็นประโยชน์ต่อผู้ที่กำลังหาข้อมูลครับ

[![DSC_0407](http://www.armno.in.th/wp-content/uploads/2008/12/dsc-0407-thumb.jpg)](http://www.armno.in.th/wp-content/uploads/2008/12/dsc-0407.jpg)

Buffalo Ministation ของผมเป็นรุ่น **250GB** นะครับ ซื้อมาในราคา 2,590 บาท จากร้านหนึ่งในพันธุ์ทิพย์เชียงใหม่ ประกัน .. จำไม่ได้แล้วเหมือนกันว่ากี่ปี - -“ คิดว่าไม่พังน่ะครับเลยไม่ได้สนใจ


### ลักษณะภายนอก


แกะกล่องกัน สิ่งที่อยู่ในกล่องก็มี 1. ตัวฮาร์ดดิสก์ 2. สาย USB และ 3. สาย USB .. อย่าเพิ่งงงครับว่าทำไมถึงมีสองสาย สายแรกเป็น USB-to-Mini USB ไว้สำหรับส่งข้อมูล ส่วนอีกสายหนึ่งเป็น USB-to-DC ไว้สำหรับต่อไฟเพิ่ม ซึ่งในความเป็นจริงแล้ว เสียบเพียงสายส่งข้อมูล ก็ใช้งานได้แล้ว .. อ้าว แล้วจะมีอีกสายไปทำไมล่ะ? .. เดี๋ยวได้รู้กัน

[![DSC_0409](http://www.armno.in.th/wp-content/uploads/2008/12/dsc-0409-thumb.jpg)](http://www.armno.in.th/wp-content/uploads/2008/12/dsc-0409.jpg)

ตัวฮาร์ดดิสก์ ของผมเป็นรุ่นสีดำ ด้านหน้ามีชื่อรุ่น และไฟแสดงการทำงาน สถานะ idle จะเป็นสีเขียว แต่ถ้าทำงานอยู่จะกระพริบเป็นสีส้มด้วยครับ ส่วนด้านหลัง มีสติ๊กเกอร์แปะไว้ .. _(ช่างมันเถอะครับ อย่าไปสนใจมันเลย)_ ด้านบน มีช่องเสียบสองช่อง คือ DC-IN กับ USB ครับ ส่วนด้านล่าง ไม่มีอะไร ตัวเคสค่อนข้างหนา เพราะออกแบบมาให้ระบบกันกระแทกแข็งแรก(สมชื่อ) มุมทั้งสี่ก็มนๆ อย่างที่เห็นในรูปนั่นแหละครับ การประกอบ ทำได้ดีเลยนะผมว่า ไม่ถึงกับแน่นแข็งโป๊ก แต่รู้สึกได้เลยว่าแน่นดี ไม่ป๊อกแป๊ก อ้อ รอบเคสมีที่เก็บสาย USB ให้ด้วยนะ

[![DSC_0406](http://www.armno.in.th/wp-content/uploads/2008/12/dsc-0406-thumb.jpg)](http://www.armno.in.th/wp-content/uploads/2008/12/dsc-0406.jpg)

[![DSC_0408](http://www.armno.in.th/wp-content/uploads/2008/12/dsc-0408-thumb.jpg)](http://www.armno.in.th/wp-content/uploads/2008/12/dsc-0408.jpg)

[![DSC_0410](http://www.armno.in.th/wp-content/uploads/2008/12/dsc-0410-thumb.jpg)](http://www.armno.in.th/wp-content/uploads/2008/12/dsc-0410.jpg)


### การใช้งาน


ผมคงไม่มานั่ง Benchmark แล้วเอาคะแนนมาให้ดูนะครับ (ไม่รู้จะทำไปทำไม) เอาการใช้งานของผมจริงๆเลยดีกว่า ผมซื้อมาเพื่อเก็บรูปถ่ายเป็นหลักครับ อื่นๆก็คงจะเป็นพวก DVD Image ต่างๆ

ตอนแรก ผมเสียบ USB แค่สายเดียวก่อนนะครับ จะได้เห็นความแตกต่าง (ถ้ามีนะ) .. ซอฟต์แวร์ที่ติดมา ชื่อว่า **TurboUSB**  เอาไว้ทำอะไรก็ไม่รู้เหมือนกัน ความจุที่ได้จากรุ่น 250GB นี่คือ ประมาณ 232GB

[![hdd1](http://www.armno.in.th/wp-content/uploads/2008/12/hdd1-thumb.png)](http://www.armno.in.th/wp-content/uploads/2008/12/hdd1.png)

ผมจะลองก็อปปี้ไฟล์ DVD Image ขนาดประมาณ 4.4GB ลงไปนะครับ



	
  * ปิด TurboUSB ใช้เวลาประมาณ **5 นาที**

	
  * เปิด TurboUSB ใช้เวลาประมาณ **4 นาทีกว่าๆ เกือบ 5 นาที** _(Turbo ตรงไหนฟะ??)_


ลองเสียบ DC-IN ดูมั่งครับ เอาแบบ TurbBoUSB เลยละกัน

[![hdd2](http://www.armno.in.th/wp-content/uploads/2008/12/hdd2-thumb.png)](http://www.armno.in.th/wp-content/uploads/2008/12/hdd2.png)

- -“ แทบไม่ต่างกันเลย **ใช้เวลาประมาณ 5 นาทีเหมือนกัน** … (คิดเหมือนผมไหม ผลทดสอบมันแปลกๆ) เอาเถอะครับ ผมอาจไม่สามารถรีดประสิทธิภาพของมันออกมาได้ทั้งหมด (หรือมันมีได้แค่นี้) ยังไงก็ตาม ผมเองไม่ได้รีบร้อนอะไรมากอยู่แล้ว ผมรอได้ครับ

สรุปเลยดีกว่า


### ข้อดี





	
  * หล่อ ดำ ถึก บึกบึน ประกอบดี งานนี้เหมาะกับขาลุย

	
  * มีที่เก็บสาย USB ในตัว

	
  * เงียบ มากๆ




### ข้อเสีย





	
  * เร็วมั้ย? .. ไม่รู้เหมือนกัน ไม่เป็นไร ผมไม่รีบ

	
  * ถึงจะมีที่เก็บสาย USB ให้ แต่สาย DC-IN ก็ต้องหาที่เก็บเองอยู่ดี


**อื่นๆ** - เอาเป็นว่า ผมชอบรุ่นนี้ละกันนะ ^ ^
