---
comments: true
date: 2008-01-13 09:58:37
layout: post
slug: what-is-comet
title: ดาวหางคืออะไร
wordpress_id: 32
categories:
- Life
tags:
- ดาวหาง
---

ช่วงประมาณเดือนที่แล้ว วงการดาราศาสตร์คึกคักอีกครั้ง กับการเปิดตัว **superstar **คนใหม่แห่งฟากฟ้า  นั่นก็คือ **ดาวหางโฮล์มส์**นั่นเอง เป็นอะไรที่ตื่นเต้นมากๆนะครับ  เพราะอยู่ๆมันก็สว่างขึ้นมาเป็นล้านเท่าซะงั้น  เอาล่ะ วันนี้มารู้จักดาวหางกันให้มากกว่านี้ดีกว่าครับ

**[ดาวหาง (Comet)](http://en.wikipedia.org/wiki/Comet)** เป็นวัตถุหนึ่งในระบบสุริยะของเรา  มีรากศัพท์มาจากภาษาละตินคือคำว่า **Coma** ที่แปลว่า **"เส้นผม"**  สำหรับการอธิบายลักษณะของดาวหางได้ดีที่สุดคงเป็นคำว่า **"ก้อนน้ำแข็งสกปรก"** เพราะดาวหางประกอบด้วยน้ำแข็ง ก๊าซต่างๆเช่น คาร์บอนไดออกไซด์ มีเทน แอมโมเนีย  นอกจากนี้ยังมีฝุ่นกับหินปะปนอยู่อีกด้วย (เป็นไง สกปรกจริงมั้ยล่ะ)  มีแหล่งกำเนิดอยู่บริเวณนอกระบบสุริยะโน่นแน่ะ ในสมัยโบราณ ผู้คนชอบเปรียบเทียบดาวหางว่าเป็นสัญลักษณ์แห่ง**ความโชคร้าย**  เมื่อดาวหางปรากฏครั้งใด  ก็จะนำหายนะมาสู่โลกเสมอ  จริงๆแล้วมันไม่เกี่ยวกันซักกะนิด มันแค่บังเอิญน่ะครับ  แต่ถ้าดาวหางดวงนั้นจะพุ่งมาชนโลก  ที่เขาว่าไว้ก็คงจะเป็นจริงแฮะ

ดาวหางประกอบด้วยองค์ประกอบหลักๆ 3 ส่วนก็คือ




  1. **นิวเคลียส (Nucleus)** ก็คือก้อนน้ำเข็งที่อยู่ใจกลางดาวหาง


  2. **โคมา (Coma)**  เป็นกลุ่มก๊าซที่ระเหิดอยู่อย่างหนาแน่น ห้อมล้อมนิวเคลียสไว้


  3. **หาง (Tail)** หางมีสองชนิดคือ หางฝุ่นและหางไอออน  ส่วนมากที่เราเห็นกันชัดๆนั่นเป็นหางฝุ่นครับ  ส่วนหางไอออนนั้น เกิดจากการเรืองแสงของไอออนบริเวณหัวดาวหาง เมื่อได้รับพลังงานจากลมสุริยะครับ




[![Comet-Hale-Bopp](http://www.armno.in.th/wp-content/uploads/2008/01/comet-hale-bopp-thumb.jpg)](http://www.armno.in.th/wp-content/uploads/2008/01/comet-hale-bopp.jpg)
ภาพดาวหาง[เฮลล์-บ็อบพ์](http://en.wikipedia.org/wiki/Comet_Hale-Bopp) หางฝุ่นก็คือส่วนที่เป็นสีขาว ส่วนหางไอออนคือสีน้ำเงินครับ

นักดาราศาสตร์จำแนกดาวหางออกเป็น 2 ประเภทครับ  คือ**ดาวหางคาบสั้น (Short Peroid Comet)**  มีคาบการโคจรรอบดวงอาทิตย์ต่ำกว่า 200 ปี  และอีกประเภทหนึ่งคือ** ดาวหางคาบยาว (Long Period Comet)** ที่มีคาบการโคจรรอบดวงอาทิตย์มากกว่า 200 ปีขึ้นไป  ส่วนมากวงโคจรของดาวหางเป็นรูปวงรี  และไม่ค่อยมีระนาบกันซักเท่าไหร่  แต่ก็มีบางดวงนะครับ ที่วงโคจรไม่ได้เป็นวงรี  แต่เป็นรูปพาราโบลา  เข้ามาหาดวงอาทิตย์ครั้งหนึ่งแล้วก็ออกไป ไม่กลับมาอีกเลย

สิ่งที่ทำให้ดาวหางส่องแสงสว่างขึ้นมาได้  ก็เพราะได้รับพลังงานจากดวงอาทิตย์ครับ  ยิ่งเข้าใกล้ดวงอาทิตย์มากเท่าไหร่  หางก็จะยิ่งยาวขึ้นเท่านั้น สำหรับดางหางที่มีชื่อเสียงในอดีต เช่น

[![image_comet](http://www.armno.in.th/wp-content/uploads/2008/01/image-comet-thumb.jpg)](http://www.armno.in.th/wp-content/uploads/2008/01/image-comet.jpg)   [ดาวหาง McNaught](http://en.wikipedia.org/wiki/Comet_McNaught) ปี 2007 สว่างที่สุดในรอบ 40 ปี

[![bradfld2e](http://www.armno.in.th/wp-content/uploads/2008/01/bradfld2e-thumb.jpg)](http://www.armno.in.th/wp-content/uploads/2008/01/bradfld2e.jpg)   [ดาวหาง Hyakutake](http://en.wikipedia.org/wiki/Comet_Hyakutake) ปี 1997

[![Lspn_comet_halley](http://www.armno.in.th/wp-content/uploads/2008/01/lspn-comet-halley-thumb.jpg)](http://www.armno.in.th/wp-content/uploads/2008/01/lspn-comet-halley.jpg)   [ดาวหาง Helley](http://en.wikipedia.org/wiki/Halley%27s_Comet) ปี 1986

เป็นไงล่ะครับ ดาวหางสวยๆกันทั้งนั้นเลย
ขอให้ทุกคนมีความสุขกับการดูดาวนะครับ
