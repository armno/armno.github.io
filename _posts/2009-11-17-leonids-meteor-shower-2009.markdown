---
comments: true
date: 2009-11-17 00:17:54
layout: post
slug: leonids-meteor-shower-2009
title: อย่าลืมดูฝนดาวตกลีโอนิดส์กันนะครับ
wordpress_id: 924
categories:
- Astronomy
tags:
- ฝนดาวตก
- ฝนดาวตกลีโอนิดส์
---

ช่วงประมาณวันที่ 17-18 พฤศจิกายนของทุกๆปี จะมีฝนดาวตกชื่อดังครั้งหนึ่ง คือ **[ฝนดาวตกลีโอนิดส์](http://th.wikipedia.org/wiki/%E0%B8%9D%E0%B8%99%E0%B8%94%E0%B8%B2%E0%B8%A7%E0%B8%95%E0%B8%81%E0%B8%AA%E0%B8%B4%E0%B8%87%E0%B9%82%E0%B8%95)** (ฝนดาวตกกลุ่มดาวสิงโต) ซึ่งเกิดจากสะเก็ดดาวหางเทมเพล-ทัตเทิล ครับผม ส่วนรายละเอียด ขออนุญาต quote ข้อความบางส่วนจาก[เว็บไซต์สมาคมดาราศาสตร์ไทย](http://thaiastro.nectec.or.th)นะครับ



>
>
> เมื่อใกล้เช้า กลุ่มดาวสิงโตจะเคลื่อนขึ้นไปอยู่สูงเหนือศีรษะ ผลการพยากรณ์ระบุว่า**ดาวตกอาจมีจำนวนมากที่สุดในช่วงเวลา 04:00 - 05:00 น.** หากสังเกตในที่มืด ห่างไกลจากเมืองใหญ่ ช่วงเวลาดังกล่าวควรนับได้อย่างน้อย 60 ดวง และอาจสูงถึง 100 ดวง โดยในช่วงใกล้ตี 5 จะมีอัตราสูงสุดราว 1-2 ดวงต่อนาที และอาจสูงกว่านี้ที่ 2-3 ดวงต่อนาที นักดาราศาสตร์คาดว่าจะมีลูกไฟ (fireball) ซึ่งเกิดจากสะเก็ดดาวขนาดใหญ่ให้เห็นได้บ้าง
>
>
>
> หากเป็นไปตามการพยากรณ์ ช่วงเวลา 05:00 - 05:30 น. ควรนับดาวตกได้เป็นจำนวนราวครึ่งหนึ่งของช่วงเวลา 04:00 - 05:00 น. ก่อนท้องฟ้าสว่าง สำหรับในเมืองที่มีแสงไฟฟ้าและมลพิษรบกวน ดาวตกที่นับได้จะต่ำกว่านี้ประมาณ 6-7 เท่า สำหรับผู้ที่ต้องการดูฝนดาวตกครั้งนี้ เนื่องจากคาดหมายว่าดาวตกจะมีจำนวนมากที่สุดในช่วงใกล้เช้ามืด ดังนั้น**หากไม่สะดวกที่จะเฝ้าสังเกตตลอดทั้งคืน แนะนำให้นอนเอาแรง แล้วตั้งนาฬิกาปลุกเพื่อตื่นมาดูตั้งแต่ตี 4 เป็นต้นไป**



อ่านบทความเต็มๆได้ตามลิ้งก์นี้ครับ [http://thaiastro.nectec.or.th/skyevnt/meteors/2009leonids.html](http://thaiastro.nectec.or.th/skyevnt/meteors/2009leonids.html)



และเพิ่มอีกนิด วิธีการดู จากข่าวนี้ครับ [http://thaiastro.nectec.or.th/pressreleases/2009meteorshowers.html](http://thaiastro.nectec.or.th/pressreleases/2009meteorshowers.html)



>
>
> **_วิธีการดู _**ช่วงเวลาหลังเที่ยงคืน ถึง 04:00 น.ให้หันหน้าไป**ทางทิศตะวันออก กวาดสายตาจากขอบฟ้าจนถึงกลางฟ้า และเวลา 04:00 น. - 05:30 น. มองไปที่กลางฟ้า (เหนือศีรษะ)** ฝนดาวตกจะมีลักษณะแสงสว่างวาบเคลื่อนที่ผ่านอย่างรวดเร็ว มีสีสันสวยงาม เช่น สีน้ำเงินเขียว สีส้มเหลือง และมีลูกไฟ (Fireball)
>
>
>
> **เงื่อนไขในการดู ท้องฟ้าแจ่มใส ไม่มีเมฆ หมอก และแสงไฟฟ้ารบกวน สามารถดูได้ทั่วประเทศ**



ส่วนตัวผมกับเพื่อนๆ มีแผนว่าจะไปดูดาวตกบนดอยปุยครับผม ^^”



[![doi_pui](http://www.armno.in.th/wp-content/uploads/2009/11/doi_pui_thumb.jpg)](http://www.armno.in.th/wp-content/uploads/2009/11/doi_pui.jpg)
_ภาพถ่ายจากจุดชมวิวบนดอยปุย จ.เชียงใหม่_



ขอให้ทุกคนมีความสุขกับการดูดาวนะครับ ;)
