---
comments: true
date: 2007-12-06 12:54:37
layout: post
slug: age-of-stars
title: อายุของดาวฤกษ์
wordpress_id: 19
categories:
- Astronomy
tags:
- ดาวฤกษ์
- อายุของดาวฤกษ์
---

คนเราทุกคนเกิดมา ทุกคนรู้ว่าสักวันหนึ่ง เราก็ต้องจากโลกนี้ไป  ไม่สามารถมีชีวิตเป็นอมตะได้ แต่ไม่มีใครทราบหรอกครับว่า ตัวเองจะมีอายุยืนยาวซักกี่สิบปี หรือร้อยปี _(แต่คงไม่ถึงพันปีแน่ๆ)_  สำหรับดาวฤกษ์ทุกดวงแล้ว มีเกิดก็ต้องมีดับเหมือนกัน  แต่สิ่งที่ต่างออกไปจากคนเราก็คือ ดาวฤกษ์ทุกดวงถูกกำหนดไว้แล้วว่า ตัวเองจะพบกับจุดจบเมื่อไหร่ สำหรับสิ่งที่เป็นตัวลิขิตชะตาชีวิตของมัน ไม่ใช่พระเจ้าครับ แต่เป็น **"มวล" **ของมันนั่นเอง

ดาวฤกษ์มวลน้อย จะมีอายุยืนยาวกว่าดาวฤกษ์มวลมากครับ เพราะว่าดาวมวลน้อยมีอัตราการผลิตพลังงาน (ก็คือสลายมวลเป็นพลังงานนั่นเอง) น้อยกว่าดาวฤกษ์มวลมาก ทุกอย่างจะดำเนินแบบค่อยเป็นค่อยไป  แต่สำหรับดาวฤกษ์มวลมากแล้ว ทุกอย่างจะดำเนินไปอย่างรวดเร็ว ถึงแม้มีมวลมาก อัตราการเผาผลาญก็มากเช่นกัน ชีวิตของมันจึงไม่ค่อยยืนยาวนัก








**มวลของดาวฤกษ์ (เท่าของดวงอาทิตย์)**


**อายุโดยประมาณ (ล้านปี)**






0.1


3,200,000






0.5


56,000






1


10,000






2


1,800






5


180






10


32






30


2






50


0.6






100


0.1









จากตาราง ทำให้ทราบได้ว่า ดวงอาทิตย์ของเราจะมีอายุประมาณ** 10,000 ล้านปี** ซึ่งตอนนี้ก็ส่องแสงมานานประมาณ 5,000 ล้านปีแล้ว เรียกได้ว่า ดวงอาทิตย์ของเรากำลังอยู่ในวัยกลางคน เดินทางมาได้ครึ่งชีวิตแล้วล่ะครับ
