---
comments: true
date: 2008-04-03 16:16:20
layout: blog
slug: gemini-constellation
title: กลุ่มดาวคนคู่
wordpress_id: 40
categories:
- Life
tags:
- M35
- กลุ่มดาว
- กลุ่มดาวคนคู่
---

**[กลุ่มดาวคนคู่ (Gemini)](http://en.wikipedia.org/wiki/Gemini_(constellation))** เป็นหนึ่งในกลุ่มดาวเช่นเดียวกับกลุ่มดาวแมงป่องครับ  โดยที่กลุ่มดาวคนคู่นี้ เป็นกลุ่มดาวประจำราศีเมถุน  คนไทยเรียกกลุ่มดาวนี้ว่า **กลุ่มดาวโลงศพ** ครับ ฟังดูสยองๆนะ  แต่ลักษณะของกลุ่มดาวคนคู่นี้  ผมก็ว่าเหมือนโลงศพอยู่เหมือนกันนะครับ  โดยกลุ่มดาวคนคู่นี้ ประกอบด้วยดาวฤกษ์ประมาณ 8 ดวง เรียงตัวกันเป็นรูปคล้ายๆสี่เหลี่ยมผืนผ้า  ตามรูปครับ



[![gemini](http://www.armno.in.th/wp-content/uploads/2008/04/gemini-thumb.jpg)](http://www.armno.in.th/wp-content/uploads/2008/04/gemini.jpg)
_กลุ่มดาวคนคู่ จากโปรแกรม Stellarium_


กลุ่มดาวคนคู่  จะอยู่ใกล้ๆกับ[กลุ่มดาวนายพราน](http://www.armno.in.th/20071209/orion-constellation/) และกลุ่มดาววัวครับ  มีดาวฤกษ์สว่างสองดวงที่สังเกตได้ง่ายครับ  ก็คือ**ดาวคาสเตอร์ (Caster)** กับ **พอลลักซ์ (Pollux)** ครับ ไม่แน่ใจว่าพอลลักซ์นี่เป็นญาติกับพอลล่ารึเปล่า เพราะสวยเหมือนกันเลย



![](http://www.fundiy.com.tw/kagaya/starry/zodiac/image/zodiac03.jpg)
_ภาพวาดกลุ่มดาวคนคู่ จาก [Kagaya Gallery](http://www.fundiy.com.tw/kagaya/starry/zodiac/zodiac03.htm)_


ช่วงเวลาที่เหมาะสำหรับสังเกตกลุ่มดาวคนคู่มากที่สุด  คงเป็นช่วงเดือนธันวาคม และมกราคมของทุกๆปีครับ  เพราะกลุ่มดาวคนคู่จะปรากฎให้เห็นบนท้องฟ้าตลอดคืน  ทางทิศตะวันออกเฉียงไปทางเหนือครับ  อีกทั้งยังเป็นท้องฟ้าช่วงฤดูหนาวอีกด้วย  กลุ่มดาวสวยๆอื่นก็มีเยอะแยะครับ

วัตถุท้องฟ้าอีกอย่างหนึ่งที่น่าสนใจในกลุ่มดาวคนคู่ ก็คือกระจุกดาวเปิด [NGC 2168 หรือ M35](http://www.astropix.com/HTML/B_WINTER/M35.HTM) ครับ  ประกอบด้วยดาวฤกษ์ประมาณ 200 ดวง  อยู่บริเวณเท้าของคนคู่  สามารถสังเกตเห็นได้ด้วยตาเปล่าในคืนที่ท้องฟ้าโปร่งและไม่มีแสงรบกวนครับ



![](http://www.mikeoates.org/mas/members/messier/m35.jpg)
_กระจุกดาวเปิด M35 __[(http://www.mikeoates.org)](http://www.mikeoates.org/mas/members/messier/m35.jpg)_


สำหรับใครที่ชอบดูฝนดาวตก  กลุ่มดาวคนคู่ก็มีฝนดาวตกเหมือนกันนะครับ  ชื่อว่า [ฝนดาวตกเจมินิดส์](http://www.armno.in.th/20071207/geminids-meteorite/) ช่วงประมาณเดือนธันวาคมของทุกๆปี

ไว้คราวหน้ามาต่อกันด้วยตำนานของกลุ่มดาวคนคู่กันครับ ขอให้ทุกคนมีความสุขกับการดูดาวนะครับ
