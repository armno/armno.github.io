---
comments: true
date: 2007-12-20 20:54:59
layout: post
slug: review-stellarium-astronomy-app
title: รีวิว Stellarium, โปรแกรมดูดาว
wordpress_id: 25
categories:
- Life
tags:
- Stellarium
- โปรแกรมดูดาว
---

ถ้าใครเคยมาเยี่ยมบล็อกนี้ตั้งแต่แรกๆ (ตั้งแต่เริ่มจดโดเมนใหม่) น่าจะจำได้ว่ามีช่วงหนึ่งที่ผมย้ายโฮสต์ ทำให้ข้อมูลเดิมหายไปหมด  ต้องมานั่งเขียนใหม่  รีวิวโปรแกรม **Stellarium** นี้ก็เช่นกันครับ ผมเคยเขียนไว้ครั้งนึงแล้ว แต่ก็ไม่สามารถนำข้อมูลเดิมมาได้  วันนี้มีโอกาสก็อยากเขียนใหม่อีกสักรอบน่ะครับ เผื่อใครที่ยังไม่รู้จักโปรแกรมนี้

[![logo](http://www.armno.in.th/wp-content/uploads/2007/12/logo-thumb.jpg)](http://www.armno.in.th/wp-content/uploads/2007/12/logo.jpg)

โปรแกรม **Stellarium** [(stellarium.org)](http://www.stellarium.org) เป็นโปรแกรมจำลองสภาพท้องฟ้าครับ  เป็น **[Open Source](http://en.wikipedia.org/wiki/Open_source)** ซะด้วย  ซึ่งทางผู้พัฒนาเค้าได้ให้นิยามสั้นๆไว้ดังนี้ครับ


> Stellarium is a free open source planetarium for your computer. It shows a realistic sky in 3D, just like what you see with the naked eye, binoculars or a telescope.
It is being used in planetarium projectors. Just set your coordinates and go.


สังเกตประโยคสุดท้าย บอกถึงความง่ายในการใช้ แค่เลือกจุดที่เราอยู่ ก็ดูได้ทั่วทั้งท้องฟ้าแล้ว  ผมรู้จักโปรแกรมนี้ได้สักระยะหนึ่งแล้วล่ะครับ  มีคนแนะนำมาจากเว็บบอร์ดของ[สมาคมดาราศาสตร์ไทย](http://thaiastro.nectec.or.th) มาดูจุดเด่นของโปรแกรมกันดีกว่า (รอโปรแกรมโหลดซะแป๊ป)

[![loading](http://www.armno.in.th/wp-content/uploads/2007/12/loading-thumb.jpg)](http://www.armno.in.th/wp-content/uploads/2007/12/loading.jpg)

เมื่อเข้าโปรแกรมไปครั้งแรกก็จะพบหน้าจอประมาณนี้ครับ _(คลิกที่แต่ละภาพเพื่อดูขนาดเต็ม)_ สังเกตตรงซ้ายล่างนะครับ ตรงนั้นจะมีปุ่มให้กดมากมาย เป็นเมนูหลักของโปรแกรม ลองคลิกเล่นดูได้ครับ

[![firstlook](http://www.armno.in.th/wp-content/uploads/2007/12/firstlook-thumb.jpg)](http://www.armno.in.th/wp-content/uploads/2007/12/firstlook.jpg)

มึนตึ๊บรึเปล่า ถ้าไม่รู้จะไปทางไหน ไม่รู้จะทำไง กดดู **Help** ได้จากเมนูด้านล่างครับ เค้ามีบอกหมดเลย

[![help](http://www.armno.in.th/wp-content/uploads/2007/12/help-thumb.jpg)](http://www.armno.in.th/wp-content/uploads/2007/12/help.jpg)

เริ่มด้วยการตั้งค่าจุดสังเกตให้เป็นจุดที่เราอยู่ก่อนครับ โดยกดปุ่ม **Configuration Window** แล้วกดเลือกตำแหน่งในแผนที่เลยครับ  โดยสามารถบันทึกเป็นตำแหน่งค่าเริ่มต้นของเราได้ด้วย จะได้ไม่ต้องเซตบ่อยๆ

[![setlocation](http://www.armno.in.th/wp-content/uploads/2007/12/setlocation-thumb.jpg)](http://www.armno.in.th/wp-content/uploads/2007/12/setlocation.jpg)

หน้าต่างการตั้งค่าก็จะมีแท็บอีกหลายอันให้เลือกครับ ที่น่าสนใจคือแท็บ **Landscape **ครับ ที่เราสามารถเลือกทิวทัศน์ของภูมิประเทศในจุดที่เรายืนได้ พอดีผมอยากไปยืนดูบนดวงจันทร์ :)

[![setlandsacpe](http://www.armno.in.th/wp-content/uploads/2007/12/setlandsacpe-thumb.jpg)](http://www.armno.in.th/wp-content/uploads/2007/12/setlandsacpe.jpg)

มาดูจุดเด่นของโปรแกรมกันบ้างครับ โปรแกรมนี้แสดงกลุ่มดาวได้ครบทุกกลุ่ม มีกราฟิกสวยงามมาก ภาพประกอบของกลุ่มดาวต่างๆทำได้ดีมากทีเดียว

[![features](http://www.armno.in.th/wp-content/uploads/2007/12/features-thumb1.jpg)](http://www.armno.in.th/wp-content/uploads/2007/12/features.jpg)

เราควบคุมตัวโปรแกรมได้อย่างอิสระ ไม่ว่าจะหมุน ซูมเข้า-ออก ง่ายๆโดยใช้แค่เมาส์เท่านั้น

[![moon](http://www.armno.in.th/wp-content/uploads/2007/12/moon-thumb.jpg)](http://www.armno.in.th/wp-content/uploads/2007/12/moon.jpg) [![marsandmoon](http://www.armno.in.th/wp-content/uploads/2007/12/marsandmoon-thumb.jpg)](http://www.armno.in.th/wp-content/uploads/2007/12/marsandmoon.jpg)

ซูมไปดูดวงจันทร์ หรือดาวอังคารพร้อมบริวาร เอาให้เป็นเต็มๆตาเลย หรืออยากดูเนบิวลา ก็ได้นะ

[![greatorion](http://www.armno.in.th/wp-content/uploads/2007/12/greatorion-thumb.jpg)](http://www.armno.in.th/wp-content/uploads/2007/12/greatorion.jpg)

ข้อดีมากๆอีกอย่างของโปรแกรมนี้คือ บอกรายละเอียดของวัตถุท้องฟ้าได้เยอะมากๆ เกือบทุกอย่างที่เราคลิกได้ มันจะมีข้อมูลต่างๆขึ้นมาตรงมุมขวาบนครับ ค่อนข้างจะละเอียดเลยทีเดียว  แต่ถ้าหากคิดว่ามันรกๆก็เพียงแค่คลิกขวา ให้มันหายไป

[![search](http://www.armno.in.th/wp-content/uploads/2007/12/search-thumb.jpg)](http://www.armno.in.th/wp-content/uploads/2007/12/search.jpg)

อย่ากลัวว่าจะหาอะไรไม่เจอครับ โปรแกรมมีช่องให้**ค้นหา** ทุกสิ่งทุกอย่างที่มันอยู่บนท้องฟ้า เพียงพิมพ์ลงไปแค่นั้นแหละครับ กดปุ่ม **Go** ปุ๊บเจอปั๊บเลย ดีจัง

มีเสียงแว่วๆมาว่าไม่ทันไปดูฝนดาวตก อยากดูฝนดาวตกในนี้อ่ะมีมั้ย?  แน่นอนอยู่แล้ว เพียงเซ็ตวันที่และเวลาไปในวันที่มีฝนดาวตก มันจะขึ้นมาเองครับ  ถ้าคิดว่ามันน้อยไปก็ไปปรับอัตราการตกได้ที่แท็บ** Rendering** ใน **Configuration Window** ครับ

[![meteor](http://www.armno.in.th/wp-content/uploads/2007/12/meteor-thumb.jpg)](http://www.armno.in.th/wp-content/uploads/2007/12/meteor.jpg)

เอาล่ะครับยาวเหยียดแล้ว ที่ผมรีวิวมันเป็นแค่ส่วนหนึ่งของโปรแกรมนี้นะครับ  จริงๆแล้วมันทำอะไรได้หลายอย่างมากว่านี้มาก  ผมเองก็พยายามลองเล่นบ่อยๆ  สำหรับ **Stellarium** แล้ว ผมยกให้เป็นโปรแกรมดูดาวอันดับ 1 ในใจผมเลยล่ะครับ

**ข้อมูลเพิ่มเติม**
โฮมเพจของโปรแกรม - [www.stellarium.org](http://www.stellarium.org)
ดาวน์โหลด (วินโดวส์) - [คลิกที่นี่](https://sourceforge.net/project/downloading.php?group_id=48857&filename=stellarium-0.9.0.exe&84662567) _(สำหรับแพล็ตฟอร์มอื่นๆ มีให้เลือกที่โฮมเพจของโปรแกรมครับ)_
วิกิของโปรแกรม (ภาษาอังกฤษ) - [www.stellarium.org/wiki](http://www.stellarium.org/wiki)

ขอให้ทุกคนมีความสุขกับการดูดาวนะครับ
