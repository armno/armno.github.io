---
comments: true
date: 2010-07-10 01:06:13
layout: post
slug: netbeans-ide-for-php-coding
title: แนะนำ NetBeans IDE สำหรับเขียนโค้ด PHP
wordpress_id: 1225
categories:
- Web Development
tags:
- Coding
- NetBeans IDE
- PHP
- Web Developement
description: Netbeans IDE นั้นถือเป็น IDE ที่ดีตัวหนึ่งสำหรับ web development โดยเฉพาะกับ PHP ครับ
---

ผมเริ่มชีวิตการเขียนเว็บด้วย **Notepad** ครับ และถัดมาก็เป็น **Notepad++** (ไม่ได้เริ่มจาก Dreamweaver อย่างหลายๆคน เพราะผมเป็นพวกถนัดเขียน code อย่างเดียว) คงเป็นเพราะทำแต่โปรเจ็คเล็กๆ ก็เลยใช้โปรแกรมง่ายๆ เน้นความเร็วเป็นหลักอยู่เรื่อยมา จนกระทั่งถึงตอนฝึกงานที่ [Blueball](http://www.blueball.co.th) ต้องทำโปรเจ็คใหญ่ขึ้น บน Framework ที่เพิ่งจะเคยใช้เป็นครั้งแรกในชีวิต (ณ ตอนนั้น) ถึงคราวต้องลองใช้ IDE เพราะเห็นเจ้านายใช้แล้วเท่ดี ตอนนั้นใช้ **Zend Studio 6** ครับ (เป็น Zend Studio เวอร์ชั่นแรกที่ based on Eclipse IDE) .. หลังจากจบตรงนั้นแล้วก็พอได้ไอเดียว่า IDE มาช่วยชีวิตเราได้อย่างไร และคิดว่ามันเป็นสิ่งที่ควรใช้เป็นอย่างยิ่ง นับตั้งแต่นั้นเป็นต้นมาครับ

โม้มาซะยาว ใครยังไม่รู้ว่า IDE คืออะไร ไปหาคำตอบใน Google เอาเองนะครับ (ถ้ายังขี้เกียจอีก [คลิกลิ้งก์นี้สิ](http://www.google.co.th/search?hl=th&source=hp&q=ide+%E0%B8%84%E0%B8%B7%E0%B8%AD%E0%B8%AD%E0%B8%B0%E0%B9%84%E0%B8%A3&btnG=%E0%B8%84%E0%B9%89%E0%B8%99%E0%B8%AB%E0%B8%B2%E0%B8%94%E0%B9%89%E0%B8%A7%E0%B8%A2+Google)) .. ใช้ Zend Studio ก็ OK ดีครับ แต่ด้วยความที่ละอายแก่ใจ ไม่อยากใช้ซอฟต์แวร์เถื่อน (ว่าไปนั่น) เลยอยากหา IDE ที่ฟรี และเบากว่า (กินทรัพยากรเครื่องน้อยกว่า) และก็มาลงเอยที่ **NetBeans IDE** ครับ ซึ่งผมเริ่มใช้จริงจังมาตั้งแต่เวอร์ชั่น 6.7 .. ก็ช่วงที่เริ่มทำโปรเจ็คจบพอดี

[![netbeans_website](http://files.armno.in.th/uploads/2010/07/netbeans_website_thumb.png)](http://files.armno.in.th/uploads/2010/07/netbeans_website.png)

ผมกะว่าจะเขียนเรื่อง **NetBeans IDE** เป็นตอนสั้นๆ หลายๆตอนนะครับ (ขี้เกียจเขียนยาวนั่นเอง) สำหรับตอนแรกนี้ ก็คงมาโม้ๆกันแบบนี้ก่อน .. ไอ้เจ้า IDE เนี่ย ครั้งแรกที่ใช้รู้สึกงงมากครับ เมนูประหลาดๆที่มีแต่ชื่อยากๆ, Panel อะไรไม่รู้รกเต็มหน้าจอไปหมด, ทำไมไม่เปิดไฟล์เฉยๆ ทำไมต้อง create project ใหม่ ฯลฯ .. ในตอนแรกที่มีแต่คำถามเต็มหัว แต่พอใช้ไปสักพัก เริ่มคุ้นเคย ก็จะพบว่ามันไม่ได้ยากอย่างที่คิดครับ

### Netbeans แล้ว มันดีอย่างไร ![Note](http://files.armno.in.th/uploads/2010/07/wlEmoticonnote.png)

(แอบจิ๊กทำนองเพลง “ดีอย่างไร” ของ Jetset’er มา) .. ตัวผมเองยังใหม่กับ NetBeans อยู่มาก ถึงจะใช้เป็นหลัก แต่ส่วนตัวก็ยังคิดว่า ยังใช้ไม่คุ้มอยู่ดี เพราะเท่าที่ดู NetBeans มันทำอะไรได้เยอะมากกกก จะลองลิสต์ประโยชน์ที่ผมได้จากการใช้ NetBeans ดูนะครับ

  * เท่กว่า .. ย้ำ เท่กว่าใช้ Text Editor ธรรมดา (ไร้สาระมากข้อนี้)
  * เขียนโค้ดได้เร็วกว่า ในขณะที่ใช้เวลาเท่ากัน มี autocomplete สุดไฮเทค
  * หาโค้ด ฟังก์ชั่น ไฟล์ต่างๆได้ง่าย .. มีประโยชน์มากโดยเฉพาะการทำงานบน Framework
  * Refactor โค้ดแบบไม่ต้องกลัว Fail
  * เก็บเวอร์ชั่นไฟล์ให้ด้วย สามารถกดดูและย้อนคืน (Revert) ได้ทุกไฟล์
  * เทียบความแตกต่างของโค้ดก็ได้นะ (Diff Tool)
  * Customize ได้เยอะแยะมากมาย (ปรับแต่ Panel, เปลี่ยนแบบ Editor, เขียน Code Template เอง, เปลี่ยนสีนั่นนู่นนี่ ได้หมด)
  * ฯลฯ

เท่าที่คิดออกก็ยังมีแค่นี้ครับ จริงๆแล้วพวกนี้เป็นแค่ส่วนเล็กๆของ NetBeans ไว้ตอนต่อไป ก็จะมาแนะนำทิปเล็กๆ เกี่ยวกับ NetBeans ที่ผมใช้อยู่บ่อยๆ ให้รับชมกันครับ .. ถึงตรงนี้แล้ว ถ้าใครอยากลอง เชิญเลย

  * [ดาวน์โหลด NetBeans IDE](http://netbeans.org/downloads/index.html) _(ผมโหลดเฉพาะ PHP 31MB เอง)_ ***ต้องลง [JRE](http://www.java.com/en/download/manual.jsp) ด้วยนะ***
  * [เว็บไซต์ NetBeans.org](http://netbeans.org/)

Highly Recommended จ้าาาา ![Winking smile](http://files.armno.in.th/uploads/2010/07/wlEmoticonwinkingsmile.png)
