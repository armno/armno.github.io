---
comments: true
date: 2010-09-19 22:44:14
layout: blog
slug: nikon-af-s-35mm-f18g
title: ความรู้สึกจากการใช้เลนส์ Nikon AF-S 35mm f/1.8G
wordpress_id: 1363
categories:
- Life
tags:
- D-SLR
- Nikon
- Nikon AF-S 35mm f/1.8G
- รีวิว
- เลนส์
description: เลนส์ Nikon AF-S 35mm f/1.8G นั้นถือเป็นเลนส์ที่คุ้มค่า คุ้มราคาที่สุดตัวหนึ่งของ Nikon เลยก็ว่าได้ แนะนำให้มีกันทุกคนสำหรับกล้อง DX Format ครับ
---

โพสต์นี้เน้นความรู้สึกจากการใช้งาน มากกว่าที่จะเป็นรีวิวเลนส์นะครับ

เลนส์ตัวที่ 3 ของผมคือเจ้า **Nikon AF-S 35mm f/1.8G** ตัวนี้ครับ ซื้อมือสองมาในราคา 7 พันนิดๆ <del>ตอนนี้ก็ใช้งานได้ประมาณ 2 เดือนกว่าๆละ</del>

![nikon_afs_35mm](http://files.armno.in.th/uploads/2010/09/nikon_afs_35mm_thumb.jpg)

สำหรับสเป็คของเลนส์ตัวนี้ อ่านได้ที่[เว็บของ Nikon](http://imaging.nikon.com/products/imaging/lineup/lens/singlefocal/normal/af-s_dx_35mmf_18g/index.htm) เลยครับผม

จุดประสงค์ที่ผมซื้อเลนส์ตัวนี้มา เนื่องจากอยากได้เลนส์ไวแสงซักตัวนึง ไว้ติดกล้องเล่นถ่ายขำๆ ราคาไม่แพง ก็คงจะมีตัวนี้ กับรุ่นพี่อย่าง **AF 50mm f/1.8D** (ถูกกว่าประมาณครึ่งนึง) แต่เนื่องจากผมใช้กล้อง [Nikon D60](http://armno.in.th/content/nikon-d60) เมื่อใช้กับเลนส์รุ่นเก่าอย่าง AF 50mm f/1.8D จะไม่สามารถใช้งาน Autofocus ได้ จึงเลือกเป็น AF-S 35mm f/1.8G ตัวนี้มาแทนครับ ถึงแม้ทางยาวโฟกัสจะไม่เท่ากันก็ตาม เน้นใช้งานสะดวกไว้ก่อนครับ .. อ้อ ไม่ได้ซื้อมาใช้ถ่าย Portrait ด้วยนะ เนื่องจากผมไม่ชอบถ่าย Portrait

ตั้งแต่เลนส์รุ่นนี้เปิดตัวมา ก็ได้รับคำยกย่องมากมาย ว่าเป็นเลนส์คุณภาพดี คุ้มค่ากับราคาค่าตัว (ประกันศูนย์อยู่ที่ประมาณ 8,900 บาท) อ่านรีวิวจากหลายๆที่แล้ว ก็ถึงคราวซื้อมาใช้งานจริงบ้างล่ะครับ

สไตล์การถ่ายรูปของผมคือ ถ่ายวิว ธรรมชาติ เป็นหลัก ตั้ง Custom Picture Control +2 Sharpen, +1 หรือ +2 Contrast, +1 Saturation ดังนั้นภาพที่ได้จะมีสีสันและคอนทราสต์ค่อนข้างจัดหน่อย ไม่ค่อยแต่งภาพอะไรมาก นอกจาก auto level กับ auto tone .. ก่อนหน้านี้ใช้เลนส์คิต **AF-S 18-55mm** เป็นหลักนะครับ

### สัมผัสแรก

![DSC_2177](http://files.armno.in.th/uploads/2010/09/DSC_2177_thumb.jpg)

**“เล็ก และเบา”** น่าจะเป็นความรู้สึกที่ได้จับเลนส์ตัวนี้ครับ ขนาดมันเหมาะกับบอดี้ D60 มากกว่าเลนส์คิตซะอีกนะ ดูไม่ยื่นมากเกินไป (ไม่มีรูปนะครับ ผมมีกล้องตัวเดียว)

### ทดลองใช้งาน

สนุกกับสิ่งที่ไม่เคยได้เล่นมาก่อน Depth of Field ของช่วงค่ารูรับแสงลงไปถึง 1.8 เนี่ย เดฟบางเฉียบจริงๆ โดยเฉพาะช่วงแรกๆที่ใช้ F/1.8 หลุดโฟกัสกระจายครับ พอเริ่มปรับตัวได้ ก็เริ่มคุมได้มากขึ้น แต่ถ้าใครใช้เลนส์ fix มาก่อนแล้ว ไม่น่าจะต้องปรับตัวอะไรครับ

![DSC_2197](http://files.armno.in.th/uploads/2010/09/DSC_2197_thumb.jpg)

### ใช้งานจริง

ยิ่งใช้ไปก็ยิ่งชอบนะ ทำให้เราเล่นกับระยะชัดตื้น สร้างภาพที่หลากหลายได้มากขึ้น ผมแทบจะไม่ได้ใช้ค่ารูรับแสงเกินกว่า f/2.8 เลย .. ภาพข้างล่าง ถ่ายเพื่อนที่ f/2.2 โฟกัสที่ตา สังเกตว่าชัดแค่นิดเดียว ที่เหลือก็เริ่มเบลอหมดแล้ว

![DSC_2397](http://files.armno.in.th/uploads/2010/09/DSC_2397_thumb.jpg)

ระยะ 35mm กับกล้องตัวคูณ ถ่ายเล่นๆบนโต๊ะอาหารได้ดีทีเดียว ไม่ต้องขยับหรือถอยอะไรเลย

![DSC_2465-2](http://files.armno.in.th/uploads/2010/09/DSC_24652_thumb.jpg)

![DSC_2531-2](http://files.armno.in.th/uploads/2010/09/DSC_25312_thumb.jpg)

ใช้ระยะชัดตื้นแบบสุดๆ ทำให้ภาพที่จัดองค์ประกอบธรรมดาๆ ดูแปลกตาขึ้นได้ .. ภาพนี้ที่ f/2.8 ปรับ auto level ด้วยครับ

![DSC_2593](http://files.armno.in.th/uploads/2010/09/DSC_2593_thumb.jpg)

“ถ่ายวิวได้มั้ย” .. มันก็ต้องได้อยู่แล้วครับ แต่ถ้าใครชอบภาพวิวแบบกว้างๆ อาจจะอึดอัดนิดนึงกับ 35mm แก้ปัญหาด้วยการถ่ายภาพหลายๆภาพ มา[ทำภาพพาโนรามา](http://armno.in.th/%E0%B8%97%E0%B8%B3%E0%B8%A0%E0%B8%B2%E0%B8%9E%E0%B8%9E%E0%B8%B2%E0%B9%82%E0%B8%99%E0%B8%A3%E0%B8%B2%E0%B8%A1%E0%B8%B2%E0%B8%87%E0%B9%88%E0%B8%B2%E0%B8%A2%E0%B9%86)เอานะ

![DSC_2634](http://files.armno.in.th/uploads/2010/09/DSC_2634_thumb.jpg)

สร้างภาพแนวฝันๆ ก็ด้วยเดฟแคบๆเนี่ยแหละ

![DSC_3724](http://files.armno.in.th/uploads/2010/09/DSC_3724_thumb.jpg)

ระยะโฟกัสใกล้สุดของเลนส์ AF-S 35mm f/1.8G ตัวนี้คือ ประมาณ 30cm หรือ 1 ฟุตครับ ไม่ถือว่าใกล้มากนะ แต่ถ่ายสิ่งเล็กๆอย่างแมลง ก็พอไหวอยู่ ภาพข้างล่างนี้ f/3.5 ครับ เข้าใกล้สุดเท่าที่เลนส์จะทำได้

![DSC_3750](http://files.armno.in.th/uploads/2010/09/DSC_3750_thumb.jpg)

### โบเก้

เลนส์ตัวนี้ให้โบเก้ 7 เหลี่ยมนะครับ แต่เปิด f กว้างๆ มันก็กลมๆเหมือนกันหมด ดูแล้วก็สวยๆดี

![DSC_2264](http://files.armno.in.th/uploads/2010/09/DSC_2264.jpg) f/1.8

![DSC_2265](http://files.armno.in.th/uploads/2010/09/DSC_2265.jpg) f/2.5

![DSC_2266](http://files.armno.in.th/uploads/2010/09/DSC_2266.jpg) f/3.5

![DSC_2267](http://files.armno.in.th/uploads/2010/09/DSC_2267.jpg) f/4.5

![DSC_2268](http://files.armno.in.th/uploads/2010/09/DSC_2268.jpg) f/6.3

![DSC_2269](http://files.armno.in.th/uploads/2010/09/DSC_2269.jpg) f/8.0


### สรุปการใช้งาน

#### ชอบ

* เล็ก กะทัดรัด น้ำหนักเบา เข้ากับกล้อง (Nikon D60)
* โฟกัสเร็วกว่าเลนส์คิต และเงียบด้วย
* คมตั้งแต่ f/1.8 .. (ใครว่ายังไม่คมอีก ลองดูอีกทีครับ)
* ราคาน่าคบ
* ชอบจริงๆ

#### ไม่ชอบ

* [CA (Chromatic Abberation)](http://en.wikipedia.org/wiki/Chromatic_aberration) เยอะกว่าเลนส์คิต แบบสังเกตได้ .. (ถ้าไม่ได้ใช้ภาพที่ขนาด 100% เต็ม ก็ไม่ต้องไปซีเรียสมันครับ)

ใครใช้กล้องตัวคูณของ Nikon อยู่ ต้องมีติดตัวไว้นะคร้าบบบ