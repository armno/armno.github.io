---
published: true
layout: blog
title: "Grado SR-80i"
permalink: grado-sr-80-i-headphone
category: Life
description: "Grado SR-80i เป็นหูฟังตัวถัดมาจาก AKG K420 ที่ผมนั้นใช้เป็นประจำอยู่ทุกวัน SR-80i เสียงออกแนวใสๆ กว้างๆ ฟังเพลงได้หลากหลายแนวดีครับ"
---

หูฟังตัวที่ผมใช้ก่อนหน้านี้คือ [AKG K420](http://armno.in.th/2010/05/30/review-akg-k420/) และ [Senheisser HD407](https://www.google.co.th/search?q=sennheiser+hd+407&bav=on.2,or.r_qf.&bvm=bv.46751780,d.bmk&biw=1366&bih=682&um=1&ie=UTF-8&hl=th&tbm=isch&source=og&sa=N&tab=wi&ei=5w-XUcWbMoSyrgfCy4HYBg) ที่ต้องมีสองตัวเพราะต้องใช้หูฟังทั้งที่บ้านและที่ทำงาน โดยที่บ้านใช้ HD407 ส่วน K420 นั้นไว้ใช้ที่ทำงาน ปกติจะเสียบหูฟังและเปิดเพลงไว้ตลอด เพลงแนวที่ฟังก็แล้วแต่ที่จะ random ได้จาก iPhone มีเกือบทุกแนวยกเว้นพวกเต้นๆ ตึ๊บๆ

![AKG K420](http://files.armno.in.th/uploads/2010/05/DSC_1017.jpg)

เนื่ิองจากผมเป็นคนที่มีใบหูแข็ง เวลาใส่ K420 นานๆ นั้นจะเจ็บหู (แต่ไม่คันหู) อีกทั้ง K420 เป็นหูฟังแบบกึ่งเปิด ทำให้ได้ยินเสียงจากข้างนอกค่อนข้างมาก (ผมเลือกไม่ใช้หูฟังแบบ in-ear เพราะขี้เกียจดูแล) เลยมองหาหูฟังตัวใหม่ที่

- ใส่นานๆ แล้วไม่เจ็บหู (7-8 ชม.)
- เสียงรบกวนจากภายนอกน้อยกว่าเดิม
- ราคาไม่เกิน 4 พันบาท

### ตัวเลือก

ไปที่ร้าน eartips ลองหูฟังอยู่หลายตัวมาก เหลือผู้เข้ารอบคือ Alessesandro MS-1i, Grado SR-80i, Audio Technica สักรุ่น และ AKG อะไรซักอย่าง ประทับใจ Audio Technica ใส่สบายมาก แต่ดูเทอะทะไปหน่อย สุดท้ายเลือก SR-80i เพราะชอบเสียงมากที่สุด (MS-1i ก็เสียงดีนะครับ แต่ผมรู้สึกว่า SR-80i นั้นให้เสียงกว้างกว่า)

![Grado SR-80i](http://farm9.staticflickr.com/8245/8577399028_2dce902f09_z.jpg)

### Burn

ที่ผ่านมาไม่ค่อยได้จริงจังกับการ burn หูฟังเท่าไหร่ แต่หูฟังตัวนี้อยากให้มันดีที่สุด (เพราะเทียบเสียงตัวทดลองที่ร้าน กับของผมที่เพิ่งแกะกล่อง เสียงต่างกันเยอะ) เลยตั้งใจว่าจะ burn ให้ครบ 500 ชั่วโมง คิดเป็นวันก็ประมาณ 21 วันที่เปิดทิ้งไว้ทั้งวันทั้งคืน (Grado นั้นเขาว่ากันว่าต้อง burn นานจนหลานบวชเลยทีเดียว)

หลังจาก burn แล้วที่สังเกตได้คือ เบสฟังดูไม่กระด้างมากเหมือนตอนแกะกล่องใหม่ๆ  และช่วงเสียงนั้นกว้างกว่าเดิมเยอะ ออกแนวสะอาดๆ ใสๆ ให้รายละเอียดเยอะดี เยอะกว่า K420 แบบรู้สึกได้ครับ

![Grado SR-80i หลังจาก burn มาแล้ว 500 ชั่วโมง](http://farm9.staticflickr.com/8526/8639385288_869df0b921_z.jpg)

### ใช้งาน

- Grado SR-80i ใส่สบายกว่า K420 เยอะครับ ใส่ได้นานกว่า แต่ก็ไม่ถึงขนาดที่ว่าไม่รู้สึกอะไรเลย ก็มีเจ็บหูอยู่บ้าง แต่น้อยลงเยอะ
- เสียงรบกวนจากภายน้อย ดีกว่า K420 เหมือนกัน แต่ก็ยังน้อยกว่าที่ผมหวังไว้อยู่ดี
- เรื่องสายหูฟัง สายของ SR-80i นั้นคุณภาพดีมาก และความยาวเหลือเฟือ .. จนยาวเกินไปเมื่อวางบนโต๊ะทำงาน ต้องจัดดีๆ ไม่งั้นเกะกะโต๊ะ (เสียบกับ laptop หรือ iPhone วางบนโต๊ะทำงาน)
- ฟองน้ำของ Grado SR-80i ตอนแกะกล่องใหม่ๆ จะแข็งมาก พี่คนขายบอกว่าให้ขยำน้ำสัก 2-3 ที ผมจัดไป 6 ทีถึงจะนุ่มพอ

นอกเหนือจากนี้คือชอบทุกอย่างครับ ได้ลักษณะเสียงที่ชอบ ตัวหูฟังดูเรียบๆ วัสดุคุณภาพดี ตรงสเป็ค ใครชอบหูฟังเสียงใสๆ กว้างๆ ต้องลองครับผม (ปล. อ่านรีวิวเรื่องเสียงเพิ่มเติมที่ได้บล็อก [G-7](http://g7-g7.blogspot.com/2008/12/review-grado-sr80.html) ครับ เขาเขียนละเอียดกว่าผมเยอะเลย)

![Grado SR-80i บนโต๊ะทำงาน](http://farm9.staticflickr.com/8111/8640279034_833ac5a390_z.jpg)

![Grado SR-80i ยามเช้า](http://farm9.staticflickr.com/8383/8615368581_36634a6b48_o.jpg)
