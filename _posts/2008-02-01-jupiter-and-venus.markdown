---
comments: true
date: 2008-02-01 00:04:50
layout: post
slug: jupiter-and-venus
title: ดาวพฤหัสปะทะดาวศุกร์
wordpress_id: 35
categories:
- Life
tags:
- ดาวพฤหัส
- ดาวศุกร์
---

> ปลายเดือนมกราคมถึงต้นเดือนกุมภาพันธ์ 2551 ดาวศุกร์ซึ่งเป็นดาวเคราะห์ที่อยู่ใกล้โลกมากที่สุดกับดาวพฤหัสบดีซึ่งเป็น ดาวเคราะห์ดวงใหญ่ที่สุดในระบบสุริยะ จะโคจรมาอยู่ในแนวเดียวกันเมื่อสังเกตจากโลก ทำให้คนที่ตื่นนอนแต่เช้าและคนที่ต้องออกจากบ้านแต่เช้ามืด **มองเห็นดาวศุกร์กับดาวพฤหัสบดีเป็นดาวสว่างสองดวงอยู่ใกล้กันบนท้องฟ้าทิศ ตะวันออก**

[วรเชษฐ์ บุญปลอด - สมาคมดาราศาสตร์ไทย](http://thaiastro.nectec.or.th/skyevnt/planets/2008venus-jupiter.html) [(อ่านต่อ)](http://thaiastro.nectec.or.th/skyevnt/planets/2008venus-jupiter.html)


ตอนเรียนมัธยมเคยสังเกตเห็นเหมือนกันครับ แต่ว่าเป็นช่วงเดือนพฤศจิกายน-ธันวาคม ช่วงนั้นกลับบ้านค่ำๆก็จะมองตลอด แต่เป็นทิศตะวันตกน่ะครับ  สำหรับช่วงเดือนนี้ก็สังเกตได้ทางทิศตะวันออกนะครับ อย่ามองกันผิดทิศล่ะ  ดาวศุกร์จะสว่างมากกว่าดาวพฤหัสมากๆครับ ตื่นเช้าทีไรเห็นดาวศุกร์ลูกเท่าบ้าน! ... นั่นก็เกินไป เอาเป็นว่าสุกสดใสงดงามจริงๆครับ  ยิ่งมีดาวพฤหัสมาอยู่ใกล้ๆแล้วก็ดูแปลกไปอีกแบบ เพราะนานๆทีจะได้เห็นดาวสว่างๆสองดวงอยู่ใกล้ๆกัน

ไหนๆแล้วก็ขอบ่นหน่อยละกัน อีกหน่อยผมคงไม่มีโอกาสได้ดูดาว หรือพระอาทิตย์ขึ้นที่ระเบียงห้องพักอีกแล้ว  เพราะว่าตึกที่กำลังสร้างอยู่ด้านหลังหอพักผมนั้นโตวันโตคืน ไม่รู้จะสร้างกันไปซักกี่ชั้น บดบังวิวทิวทัศน์ดีๆของผมซะหมดเลย หมดเลยจริงๆครับ เพราะว่าตึกนั่นถ้าสร้างเสร็จแล้ว จะบังห้องผมมิดเลย ยังไม่รู้เลยว่าแสงแดดจะส่องมาถึงรึเปล่า ทุกวันนี้ก็ก่อสร้างตึก มีของแถมเป็นเสียงหนวกหูมากมาย ทางออกสำหรับผมคือการย้ายหอครับ ผมไม่ชอบอยู่ในที่ที่มันเหมือนโดนล้อมจากอำนาจมืดหรืออะไรซักอย่าง

เอาล่ะนอกเรื่องไปมากแล้ว ขอให้ทุกคนมีความสุขกับการดูดาวนะครับ
