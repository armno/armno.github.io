---
comments: true
date: 2010-03-24 01:25:30
layout: post
slug: dont-make-me-think-web-usability-book
title: Don't Make Me Think - หนังสือดีๆเกี่ยวกับ Web Usability
wordpress_id: 1142
categories:
- Life
tags:
- Book
- Steve Krug
- Web Standards
- Web Usability
---

<div class="aligncenter">
    <img src="http://farm9.staticflickr.com/8512/8554300722_46fa4e1ca0.jpg" alt="Dont Make Me Think, Second Edition.">
</div>

จากการเรียนวิชา **Human-Computer Interaction** และการอ่าน blog เกี่ยวกับ web design ของฝรั่งอยู่บ่อยๆ ทำให้ผมสนใจเรื่อง [**Web Standards**](http://en.wikipedia.org/wiki/Web_standards) กับ [**Web Usability**](http://en.wikipedia.org/wiki/Web_usability) เอามากๆเลยล่ะ มีความคิดอยากหาหนังสืออ่านเพิ่มเติม และก็ได้รับคำแนะนำจากอาจารย์มาเป็นหนังสือเล่มนี้ครับ [**Don't Make Me Think**](http://www.sensible.com/dmmt.html) เขียนโดย **Steve Krug**

First Edition ถูกพิมพ์ในปี ค.ศ. 2000 ส่วน Second Edition ที่ผมได้มานั้น ถูกพิมพ์ในปี ค.ศ. 2005 ดูอายุอานามแล้วก็ไม่น้อยเลยเหมือนกัน แต่ผมเชื่อว่าต้องเป็นหนังสือที่ดีมากๆแน่นอน เพราะดูจาก Amazon.com แล้ว เล่มนี้เป็น 1 ใน Bestsellers ตลอดกาลเชียวนะ .. ผมใช้เวลาประมาณ 1 อาทิตย์กว่าๆ ในการอ่านมันจนจบ และพบว่าหนังสือเล่มนี้ ...

### ต้องอ่านเท่านั้น!

เพราะว่าหนังสือเล่มนี้จะทำให้เราออกแบบ website ได้ดีขึ้นมากๆ _(ผมใช้คำว่า "ดีขึ้น" แทนที่จะเป็น "สวยขึ้น" นะครับ หนังสือเล่มนี้ไม่มีเรื่องเกี่ยวกับการออกแบบให้ "สวย" เลย)_ ผมชอบตรงที่เขาศึกษาและสังเกตจากพฤติกรรมผู้ใช้จริงๆ สรุปออกมาเป็นแนวทางในการออกแบบ web site ของเราให้มัน** "มีประโยชน์"** ต่อผู้ใช้มากที่สุด ที่สำคัญ หนังสือเล่มนี้อ่านไม่ยาก นั่งอ่านๆไปก็เหมือนมีใครมาโม้ให้ฟัง บางเรื่องก็เป็นเรื่องเล็กๆที่เราเคยมองข้าม อ่านเจอก็คิดไปได้ว่า "เออ ก็จริงของมันว่ะ" .. สนุกดีครับ

มาอ่านหนังสือเล่มนี้ แล้วช่วยพัฒนาวงการ website ในบ้านเราด้วย Web Usability กัน!

- ปล. หนังสือเล่มนี้มี version ที่แปลเป็นภาษาไทยด้วยนะ ชื่อว่า "คลิกไม่ต้องคิด" ไม่รู้ตอนนี้ยังมีขายอยู่รึเปล่า
- ปล.2 ผมไม่ได้ค่า commission นะ หนังสือเขาดีจริงๆ
