---
layout: blog
title: "ซื้อของจาก Apple Store #3: MacBook Air 2013"
description: ครั้งนี้เป็นครั้งที่ 3 ของผมกับการซื้อของจาก Apple Store ของที่สั่งคราวนี้เป็น MacBook Air 2013 จาก Education Store ทำให้ได้ราคานักศึกษาซึ่งถูกลงมาหน่อย คราวนี้ DHL มาส่งถึงบ้านครับ
category: Life
---

ครั้งนี้เป็นครั้งที่ 3 ของผมกับการซื้อของจาก Apple Store (ก่อนหน้านี้มี [iPhone 4s](http://armno.in.th/2012/02/08/iphone-4s-from-apple-online-store/) กับ [Apple Wireless Keyboard](http://armno.in.th/2012/11/21/apple-wireless-keyboard/)) ของที่สั่งคราวนี้เป็น <strong><a href="http://www.apple.com/th/macbook-air/">MacBook Air 2013</a></strong> จาก Education Store พร้อมกับเปลี่ยงแปลง spec เล็กน้อยครับ

![MacBook Air 2013](http://farm3.staticflickr.com/2851/9158724744_97a6a0c24c_z.jpg)

### ซื้อของจาก Apple Education Store

ซื้อของคราวนี้ต่างไปจากครั้งก่อนๆ คือ ซื้อจาก [Education Store](http://store.apple.com/th-k12) ในราคานักศึกษา ซึ่งได้ส่วนลดจากราคาเต็มอยู่นิดหน่อยครับ

ขั้นตอนการสั่งซื้อของจาก Education Store นั้นไม่ต่างไปจากแบบธรรมดาเลย account ที่ใช้ซื้อของก็เป็นของผมเอง (ซึ่งไม่ได้นักศึกษา) ระหว่างขั้นตอนสั่งซื้อ ก็ไม่มีขั้นตอนเพิ่มเติมอะไรที่เราต้องบอกว่า เราเป็นนักศึกษาจริงๆ ลองค้นในเน็ตดู ได้ความว่า Apple มักไม่ค่อยตรวจสอบตรงนี้ครับ

แต่การซื้อของจาก Education Store นั้นก็มีข้อจำกัด เช่น เราซื้อของแต่ละชนิดได้เพียงปีละ 1 หรือ 2 ชิ้นเท่านั้น รายละเอียดเต็มๆ ไปดูได้ที่ [Terms and Conditions](http://store.apple.com/th-k12/browse/open/salespolicies/edu#purchasequantity) ได้ครับ

![MacBook Air 2013](http://farm8.staticflickr.com/7377/9156485407_bcc428e910_z.jpg)

### MacBook Air 2013

[MacBook Air รุ่นปี 2013](http://www.apple.com/th/macbook-air/specs.html) เพิ่งได้รับการอัพเกรด spec เล็กน้อยจากงาน WWDC ที่ผ่านมา มีแบตเตอรี่ที่อยู่ได้นานขึ้น SSD ที่เร็วขึ้นอีกหน่อย พร้อมกับ CPU รุ่นใหม่ (ที่ผมเองก็จำชื่อไม่ได้) ของ Intel

หลังจากเปิดตัวที่ WWDC 2013 ก็สามารถสั่งซื้อทางเว็บ Apple Store ได้ทันที ตอนที่ผมสั่งซื้อนั้น ระยะเวลาของการส่งของนั้นอยู่ที่ 10-15 วัน (นานฉิบ) (ล่าสุดอยู่ที่ 24 ชั่วโมง) ซึ่งเอาเข้าจริงๆ ใช้เวลารอเพียง 8 วันหลังจากสั่งซื้อ ของถึงเริ่มส่งมาครับ

รุ่นที่สั่งไปเป็นรุ่น 13 นิ้ว 128GB พร้อมเพิ่ม Ram จาก 4GB เป็น 8GB และเปลี่ยน keyboard เป็นแบบภาษาอังกฤษล้วน (ให้เหมือนของ [Apple Wireless Keyboard](http://armno.in.th/2012/11/21/apple-wireless-keyboard/) ที่ใช้ที่บ้าน) ราคาใน Education Store ถูกกว่าปกติอยู่เกือบๆ 2 พันบาท

![MacBook Air 2013](http://farm3.staticflickr.com/2850/9158727254_6738804e0b_z.jpg)

คราวนี้ DHL มาส่งของเองถึงบ้าน MacBook Air เดินทางจากเมืองจีนถึงเชียงใหม่ ใช้เวลา 4 วัน สรุปแล้วนับตั้งแต่จ่ายเงินจนถึงวันที่ได้รับสินค้า ก็รวมแล้วประมาณ 12 วัน (ในรูป location เป็น BKK แต่ก็มาส่งถึงเชียงใหม่นะครับ)

![MacBook Air deliver](http://farm3.staticflickr.com/2885/9195143510_e0c204b6b8_o.png)

สิ่งที่ได้เรียนรู้จากครั้งนี้ก็คือ ซื้อของจาก Education Store นั้นไม่จำเป็นต้องเป็นนักศึกษาก็ได้ Apple ไม่ได้ขอเช็คดูอะไร นอกจากจำกัดจำนวนสินค้าที่ซื้อได้ใน 1 ปี เท่านั้นเองครับ

![MacBook Air 2013](http://farm8.staticflickr.com/7457/9156490607_d6fa2e911c_z.jpg)

![MacBook Air 2013](http://farm3.staticflickr.com/2843/9156493217_fb59095f99_z.jpg)

### การใช้งาน

ถ้าเทียบกับ Mac Mini 2011 ที่ใช้อยู่ MacBook Air 2013 นั้นให้ความรู้สึกที่เร็วกว่ามากครับ (ทั้งที่คะแนนจากการ benchmark นั้นไม่ห่างกันเท่าไหร่) ตัวแปรสำคัญก็คงเป็นเจ้า SSD นั่นแหละครับ harddisk ของ Mac Mini (5400-rpm) ช้าเป็นเต่าไปเลย

ถ้า Mac Mini เปลี่ยนไปใช้ SSD ก็อาจจะพอสูสีนะ :)