---
comments: true
date: 2011-10-26 08:07:16
layout: post
slug: presets-adobe-photoshop-lightroom
title: วิธีใช้ Presets ใน Adobe Photoshop Lightroom
categories:
- Photography
tags:
- Photoshop Lightroom
- Presets
- วิธีใช้ Lightroom
description: Presets ใน Adobe Photoshop Lightroom ก็คือชุดการปรับค่าต่างๆ ของรูปภาพในโหมด develop ที่ถูกเซฟเก็บไว้ เพื่อไว้เรียกใช้ในคราวต่อไปได้ทันที
---

### Presets คืออะไร

Presets ใน Adobe Photoshop Lightroom ก็คือชุดการปรับค่าต่างๆ ของรูปภาพในโหมด develop ที่ถูกเซฟเก็บไว้ เพื่อไว้เรียกใช้ในคราวต่อไปได้ทันทีโดยที่ไม่ต้องนั่งปรับค่าที่ละค่า .. ตัวอย่างเช่น ผมแต่งรูปรูปนึง ปรับค่า brightness, contrast รวมถึงลดสี saturation ลง พบว่าโทนออกมาสวยดี ผมก็เซฟการตั้งค่าเหล่านั้นเป็น preset ไว้ เวลาจะปรับค่าแบบนี้กับรูปอื่น ก็แค่กดที่ preset ที่เซฟไว้ ตัวโปรแกรมก็จะปรับค่าต่างๆ ให้โดยอัตโนมัติครับ

### วิธีใช้ Lightroom Preset

ปกติใน Lightroom (อ้างอิงจากเวอร์ชั่น 3.4 ที่ผมใช้อยู่) จะมี presets มาด้วยจำนวนหนึ่งครับ preset จะขึ้นมาในโหมด develop นะครับ อยู่ทางซ้ายมือ (กด D เพื่อเข้าสู่โหมด develop) เมื่อเราชี้เมาส์ที่ preset ใดๆ ก็จะมีพรีวิวให้ดูตรง navigator ครับ

![default preset ของ Lightroom](http://files.armno.in.th/uploads/2011/10/default.jpg)

เราอยากใช้ preset ไหน ก็คลิกที่ตัวนั้น Lightroom จะปรับค่าต่างๆ ให้หมด เสร็จเลย .. ในที่นี้ผมลองใช้ preset ชื่อว่า antique light ครับ

![ปรับค่าหลังจากเลือก preset แล้ว](http://files.armno.in.th/uploads/2011/10/applied.jpg)

preset จะมีการตั้งค่าแบบตายตัว นั่นหมายความว่า ไม่ว่าผมกดใช้ antique light กับรูปใดๆ ก็ตาม มันจะปรับเป็นค่าตามรูปข้างบนทุกครั้ง .. แต่ในความเป็นจริงนั้น รูปที่เราถ่ายมาแต่ละรูปนั้นไม่เหมือนกัน การปรับค่าต่างๆ ย่อมไม่เหมือนกันด้วย (ยกเว้นว่าเราถ่ายด้วยค่า exposure เท่ากันทุกรูปนะ) หลังจากที่เรากดใช้ preset แล้ว เราก็ยังปรับค่าต่างๆ ขึ้นลงได้ตามในชอบ วิธีที่ผมใช้บ่อยมาก คือกด preset แล้วกด auto tone หนึ่งครั้ง จะได้ค่าที่พอดีกับรูปเรามากกว่าครับ

เสร็จแล้วก็ export ได้เลย

![export รูปหลังจากใช้ Lightroom preset](http://files.armno.in.th/uploads/2011/10/adjusted-600x337.jpg)

ต่อกันตอน 2 กับ [วิธีติดตั้ง Lightroom Preset](http://armno.in.th/2011/10/27/installing-lightroom-presets/) ได้เลยครับ
