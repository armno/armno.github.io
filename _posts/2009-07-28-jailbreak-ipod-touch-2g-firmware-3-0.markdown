---
comments: true
date: 2009-07-28 11:32:52
layout: blog
slug: jailbreak-ipod-touch-2g-firmware-3-0
title: ประสบการณ์ Jailbreak iPod Touch 2G Firmware 3.0
wordpress_id: 864
categories:
- Life
tags:
- Firmware 3.0
- iPhone
- iPod
- iPod Touch
- Jailbreak iPod Touch 2G
- ปลดล็อก iPod Touch
---

ตอนแรกผมไม่ได้สนใจ Firmware 3.0 ของ iPhone/iPod Touch เลยครับ เนื่องจากขี้เกียจหาโหลด และก็ขี้เกียจ Jailbreak ใหม่อีกรอบ แต่นั่งเล่นเน็ตดึกๆของคืนเมื่อวาน เจอ Review จาก [PDAMobiz.com](http://www.pdamobiz.com) ซึ่งคุณ** tarnpee** ได้เขียน[วิธีการ Jailbreak iPod Touch สำหรับ Firmware 3.0 โดยใช้ RedPwn](http://pdamobiz.com/forum/forum_posts.asp?TID=232197&PN=1&TPN=1) .. อ่านดูคร่าวๆแล้วไม่น่าจะยาก (เหมือนครั้งก่อนที่ผม [Jailbreak Firmware 2.0 ตอนที่ยังไม่มี QuickPwn](http://www.armno.in.th/20090210/%E0%B8%9B%E0%B8%A3%E0%B8%B0%E0%B8%AA%E0%B8%9A%E0%B8%81%E0%B8%B2%E0%B8%A3%E0%B8%93%E0%B9%8C-jailbreak-ipod-touch-2g)) ก็เลยลองทำดูครับ

 

เริ่มจากหาโหลด Firmware 3.0 ของ iPod Touch ซึ่งหายากจริงๆ เพราะว่ามันไม่ฟรีน่ะสิครับ _(การอัพเกรด Firmware 3.0 นั้นฟรี สำหรับ iPhone แต่สำหรับ iPod Touch ต้องจ่ายเงินประมาณ $9.9 มั้งนะถ้าจำไม่ผิด)_ เลยไม่มีเว็บไหนแจก สุดท้ายก็ใช้วิชามารหามาจนได้ .. จากนั้นก็ทำตามขั้นตอนที่คุณ tarnpee เขียนไว้เลยครับ ซึ่งก็ไม่ยากเลย .. ผลก็คือ รอบแรก ไม่ผ่านครับ!

 

หลังจากที่ตัว RedPwn เริ่มคัดลอกไฟล์สำหรับ Jailbreak ลงไปในเจ้า iPod ทันไดนั้น **หน้าจอก็ดับสนิท แล้วก็เดี้ยงไปเลย!** เปิดก็ไม่ติดด้วย .. เครื่องมันค้างอยู่ที่ Recovery Mode (DFU Mode) ไม่สามารถเปิดเครื่องได้ ต้อง Restore ผ่าน iTunes อย่างเดียวเลย .. ผมก็ต้อง Restore Firmware 3.0 ใหม่ แล้วก็ลอง Jailbreak ใหม่อีกรอบ ก็เหมือนเดิม จอดับสนิท เปิดไม่ติด .. ทำแบบนี้อยู่ 4-5 รอบแน่ะครับ อยากรู้จริงๆเพราะอะไร ก็เลยลองเปิดฟังก์ชั่น Show Jailbreak Progress ดู..

 

พบว่ามีขั้นตอนนึงครับ ที่ตัว RedPwn ต้องทำการ **“ดาวน์โหลด”** อะไรซักอย่างเนี่ยแหละ แล้วมันก็ค้างตรงนั้น และโปรแกรมก็ปิดตัวไป .. ผมก็เลยเช็คเน็ตที่หอดู **เน็ตเจ๊ง!** เปิดเว็บอะไรไม่ได้เลย ใช้ได้แต่ MSN อย่างเดียว .. รออยู่นานใช้ไม่ได้ซักที ก็เลยไปนอนก่อนครับ มันดึกแล้ว _(ขอบ่นหน่อย เน็ตที่หอพักผมมักเป็นแบบนี้ประจำครับ คือเวลาหน้าสิ่วหน้าขวาน เวลาที่จำเป็นต้องใช้ มักจะเจ๊งเสมอ - -“ )_

 

เช้าวันนี้เลยลองดูอีกซักรอบ มาใช้เน็ตที่ในมอ .. ผมก็ต้อง Jailbreak ถึงสองรอบครับ เพราะว่ารอบแรกเกือบเสร็จแล้ว เจ้า iPod ของผมมันไม่ยอม reboot ตัวเองซะอย่างงั้น ดับเดี้ยงไปอีก .. รอบสองก็ผ่านฉลุยเลย ลุ้นดีเหมือนกัน

[![IMG_0001](http://www.armno.in.th/wp-content/uploads/JailbreakiPodTouch2GFirmware3.0_9B3C/IMG_0001_thumb.png)](http://www.armno.in.th/wp-content/uploads/JailbreakiPodTouch2GFirmware3.0_9B3C/IMG_0001.png)   

#### สรุปคร่าวๆ

 

  
  * จะ Jailbreak ด้วยวิธีนี้ ต้องต่อเน็ตนะครับ 
   
  * ขั้นตอนตามที่คุณ tarndee เขียนไว้ใน PDAMobiz เลย ไม่มีอะไรนอกเหนือจากนั้น เขาเขียนไว้ละเอียดดีมากแล้วครับ 
   
  * เครื่องผมเวลาเข้า DFU Mode จอมันจะดับ (ปกติมันน่าจะเป็นรูปสาย sync กับไอคอน iTunes บนหน้าจอ iPod Touch) 
   
  * ใครดับเหมือนผมก็ไม่ต้องตกใจ Jailbreak ไปทั้งอย่างนั้นเลยครับ .. หรือถ้าอยากจะเริ่มใหม่ตั้งแต่แรก ก็เปิด iTunes แล้วเดี๋ยวมันจะถามให้เลือก recovery เองแหละ .. เปิดไม่ติด ไม่ต้องกังวล ^^ 
 

หวังว่าจะพอเป็นประโยชน์นะครับ ;)
