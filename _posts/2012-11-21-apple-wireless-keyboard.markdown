---
date: 2012-11-21 18:41:18
layout: post
slug: apple-wireless-keyboard
title: 'สั่งซื้อของจาก Apple Store #2 : Apple Wireless Keyboard'
categories:
- Life
tags:
- Apple Store
- Apple Wireless Keyboard
- Mac
description: มีโอกาสซื้อของจาก Apple Store Thailand อีกครั้ง คราวนี้ประสบการณ์แปลกใหม่ไปนิดหน่อย ขอบันทึกไว้บ้างนะ
---

คราวก่อน[สั่งซื้อ iPhone 4S จาก Apple Store](/2012/02/08/%e0%b8%aa%e0%b8%b1%e0%b9%88%e0%b8%87%e0%b8%8b%e0%b8%b7%e0%b9%89%e0%b8%ad-iphone-4s-%e0%b8%88%e0%b8%b2%e0%b8%81-apple-online-store/) ไปแล้ว ก็ได้มีโอกาสซื้อของจาก Apple Store Thailand อีกครั้ง คราวนี้ประสบการณ์แปลกใหม่ไปนิดหน่อย ขอบันทึกไว้บ้างนะ

![apple-wireless-keyboard-box](http://farm9.staticflickr.com/8349/8202932596_5f7166389a_z.jpg)

อยากได้ [Apple Wireless Keyboard](http://store.apple.com/th/product/MC184LL/B/apple-wireless-keyboard-english-usa) แบบที่มีเฉพาะ layout ภาษาอังกฤษ (ด้วยความชอบส่วนตัว) แต่พยายามหาในเชียงใหม่หลายร้านก็ไม่มี ก็เลยสั่งจาก Apple Store เอาครับ ขั้นตอนการสั่งซื้อในเว็บนั้นเหมือนกันตอนซื้อ iPhone ทุกอย่าง ใช้บัตรเดบิต Visa ของธนาคารกรุงเทพเหมือนเดิม แต่ไม่ต้องกรอกที่อยู่ใหม่อีกรอบ ประหยัดเวลาดีเหมือนกัน

ปกติของจำพวก accessories มักจะมีของในสต๊อกอยู่แล้ว (ของที่ซื้อจาก Apple Store Thailand จะถูกส่งมาจากสิงคโปร์) สั่งซื้อวันที่ 15 พฤศจิกาฯ ในเว็บบอกว่าส่งของได้ใน 1-3 วัน แต่พอดีตรงกับสุดสัปดาห์ ของเลยมาถึงมือผมตอนเย็นๆ วันจันทร์ที่ 19 ครับ เนื่องจากเขาไม่ส่งของช่วงวันเสาร์ - อาทิตย์

![apple-wireless-keyboard-us-unboxed](http://farm9.staticflickr.com/8057/8202936634_48877a8ba5_z.jpg)

คราวนี้ DHL ไม่ได้มาส่งของเองถึงมือ แต่ส่งผ่านไปรษณีย์ไทยมาอีกทีครับ (มาส่งเองแต่ของแพงๆ รึเปล่านะ) เช็คดูแล้วไม่เสียหายอะไร สรุปแล้วซื้อ Apple Wireless Keyboard จาก Apple Store Thailand ครั้งนี้ใช้เวลาทั้งหมด **5 วัน**เต็มๆ ครับ เนื่องจากคาบเกี่ยวช่วงสุดสัปดาห์พอดี

ปล. ไม่มีรีวิวนะครับ คีย์บอร์ดก็คือคีย์บอร์ดนั่นแหละ :)
