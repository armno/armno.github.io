---
comments: true
date: 2008-07-16 17:57:52
layout: post
slug: full-solar-eclipse-01-08-2008
title: สุริยุปราคาเต็มดวง วันที่ 1 สิงหาคม 2551
wordpress_id: 70
categories:
- Life
tags:
- ดวงจันทร์
- ดวงอาทิตย์
- ปรากฏการณ์ทางดาราศาสตร์
- สุริยุปราคา
- อุปราคา
- โลก
---

**สุริยุปราคา** เป็นปรากฏการณ์ทางธรรมชาติ เกิดขึ้นเมื่อ[ดวงจันทร์](http://www.armno.in.th/content/ดวงจันทร์) [ดวงอาทิตย์](http://www.armno.in.th/content/%e0%b8%94%e0%b8%a7%e0%b8%87%e0%b8%ad%e0%b8%b2%e0%b8%97%e0%b8%b4%e0%b8%95%e0%b8%a2%e0%b9%8c) และโลก โคจรมาอยู่ในแนวเดียวกัน  โดยมีดวงจันทร์อยู่ตรงกลางระหว่างโลกกับดวงอาทิตย์  ทำให้เกิดเงาของดวงจันทร์ทอดมายังโลก  คนที่อยู่บนโลกก็จะเห็นดวงจันทร์เคลื่อนที่เข้าบังดวงอาทิตย์  และแสงของดวงอาทิตย์บางส่วนก็ถูกบดบังไป ดูภาพกันดีกว่าครับ

**สุริยุปราคา** แบ่งออกเป็น ๔ ประเภท คือ




  1. **สุริยุปราคาเต็มดวง (Total Eclipse)** ดวงจันทร์บังดวงอาทิตย์ได้เต็มดวงพอดี


  2. **สุริยุปราคาบางส่วน (Partial Eclipse)** ดวงจันทร์บังดวงอาทิตย์ได้เพียงบางส่วนเท่านั้น


  3. **สุริยุปราคาวงแหวน (Annular Eclipse)** ดวงจันทร์อยู่ไกลจากโลกเกินไป ทำให้เห็นดวงอาทิตย์เป็นลักษณะวงแหวน


  4. **สุริยุปราคาผสม (Hybrid Eclipse)** สุริยุปราคาแบบเต็มดวงกับแบบวงแหวนเกิดขึ้นผสมกันในครั้งเดียว โดยที่บางแห่งเห็นเป็นแบบเต็มดวง แต่บางแห่งจะเห็นเป็นแบบวงแหวน  แบบนี้พบได้ยากครับ


โดยปกติแล้ว  สุริยุปราคาเกิดขึ้น ๒ - ๕ ครั้งในทุกๆปีครับ โดยครั้งต่อไปจะเกิดใน**วันศุกร์ที่ ๑ สิงหาคม ๒๕๕๑** นี้ เป็นแบบเต็มดวงด้วยครับ  แต่เงามืดนั้นไม่พาดผ่านพื้นที่ของประเทศไทยครับ  เราจึงได้เห็นแต่เงามัวของสุริยุปราคาเท่านั้น  สำหรับพื้นที่ที่จะมองเห็นเป็นแบบเต็มดวง ก็คือตอนเหนือของเกาะกรีนแลนด์ มหาสมุทรอาร์กติก รัสเซีย มองโกเลีย และมาสิ้นสุดที่ประเทศจีนครับ รวมระยะเวลาทั้งสิ้น **๒ นาที ๒๗ วินาที**


> ประเทศไทยอยู่ในพื้นที่ที่สามารถเห็นสุริยุปราคาครั้งนี้ได้โดยต้องใช้ แผ่นกรองแสงหรือการสังเกตการณ์ทางอ้อม เช่นดูภาพสะท้อนบนผนังผ่านกระจก ดวงจันทร์เข้าบังบางส่วนของดวงอาทิตย์ในช่วงที่ดวงอาทิตย์อยู่ต่ำใกล้ขอบฟ้า จนกระทั่งตกลับขอบฟ้า (ขณะหายไปที่ขอบฟ้าก็ยังเห็นดวงอาทิตย์แหว่งอยู่) บริเวณที่มีโอกาสเห็นดวงอาทิตย์แหว่งมากที่สุดคือภาคเหนือและภาคอีสาน ส่วนเวลาที่เกิดปรากฏการณ์แตกต่างกันไปในแต่ละพื้นที่ เช่น กรุงเทพฯ เริ่มเวลา ๑๘.๐๒ น. ดวงอาทิตย์แหว่งมากที่สุดขณะดวงอาทิตย์ตกด้วยอัตราส่วน ๕๔% - วรเชษฐ์ บุญปลอด, [สมาคมดาราศาสตร์ไทย](http://thaiastro.nectec.or.th/)


สุริยุปราคาครั้งแรกและครั้งเดียวที่ผมมีโอกาสได้เห็น คือสุริยุปราคาเต็มดวง** วันที่ ๒๔ ตุลาคม ๒๕๓๘** แต่ผมไม่ได้เห็นแบบเต็มดวงนะครับ  เพราะสังเกตอยู่ที่โรงเรียน ที่จังหวัดน่าน  ตอนนั้นยังเป็นเด็กประถมอยู่เลย ถึงวันนี้ก็ ๑๒ ปีกว่าๆแล้วล่ะครับ  แต่ผมยังจำภาพวันนั้นได้ดี  ทุกคนตื่นเต้นกับปรากฏการณ์ครั้งนั้นมาก  ออกมาดูกันเกือบทุกคนเลยครับ  ผมเองก็หาวิธีดูต่างๆมากมาย  แต่แล้ววิธีที่ง่ายที่สุด ก็คือมองที่เงาของต้นไม้ แบบข้างล่างนี่แหละครับ สวยมาก (ตอนนั้นที่โรงเรียนมีต้นโพธิ์ต้นใหญ่มากอยู่สองต้นครับ ใต้ต้นโพธิ์ที่ผมเห็นก็เป็นแบบนี้เลย)


![](http://upload.wikimedia.org/wikipedia/commons/thumb/2/28/IMG_1650_zonsverduistering_Malta.JPG/300px-IMG_1650_zonsverduistering_Malta.JPG)


สิ่งที่สำคัญที่สุดของการสังเกตปรากฏการณ์สุริยุปราคา คือ **ห้ามมองด้วยตาเปล่าเป็นอันขาด จนกว่าดวงจันทร์จะบังดวงอาทิตย์เต็มทั้งดวงครับ** เพราะไม่ได้มีเพียงแค่แสงอันเจิดจ้าของดวงอาทิตย์เท่านั้นนะครับที่เป็นอันตราย  ยังมีรังสีที่เรามองไม่เห็นด้วยตาเปล่า พุ่งเข้าตาเราจู๊ดๆแบบไม่รู้ตัวเลยล่ะครับ ระวังกันด้วยนะครับเวลาจะดู

ตัวผมเองก็ไม่รู้จะลืมรึเปล่า เวลามีอะไรสำคัญๆแบบนี้ชอบลืมทุกทีเลยครับ

ขอให้ทุกคนมีความสุขกับการดูดาวนะครับ


![](http://www.armno.in.th/wp-content/uploads/2008/07/ava120-thumb.gif)
อามโน
;)




ขอบคุณรูปภาพจาก : ฟิสิกส์ราชมงคล , [jamesmaidhofphotography.biz](http://www.jamesmaidhofphotography.biz) และ [wikipedia.org](http://www.wikipedia.org) ครับ




**ข้อมูลเพิ่มเติม**







  * [สุริยุปราคาเต็มดวง 1 สิงหาคม 2551](http://thaiastro.nectec.or.th/skyevnt/eclipses/2008eclipses.html) (สมาคมดาราศาสตร์ไทย)


  * [สุริยุปราคาเต็มดวง 1 สิงหาคม 2551 (2)](http://thaiastro.nectec.or.th/skyevnt/eclipses/200808tse.html) (สมาคมดาราศาสตร์ไทย)


  * [เวลาการเกิดสุริยุปราคา 1 สิงหาคม 2551 ในประเทศไทย เรียงตามจังหวัด](http://thaiastro.nectec.or.th/skyevnt/eclipses/200808tse-table.html) (สมาคมดาราศาสตร์ไทย)


  * [Wikipedia.org (English)](http://en.wikipedia.org/wiki/Solar_eclipse)


  * [Wikipedia.org (Thai)](http://th.wikipedia.org/wiki/%E0%B8%AA%E0%B8%B8%E0%B8%A3%E0%B8%B4%E0%B8%A2%E0%B8%B8%E0%B8%9B%E0%B8%A3%E0%B8%B2%E0%B8%84%E0%B8%B2)


  * ฟิสิกส์ราชมงคล


