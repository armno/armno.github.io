---
comments: true
date: 2009-02-10 02:52:17
layout: post
slug: jailbreak-ipod-touch-2g
title: ประสบการณ์ Jailbreak iPod Touch 2G
wordpress_id: 574
categories:
- Life
tags:
- iPod
- iPod Touch
- Jailbreak iPod Touch 2G
---

ก่อนหน้านี้ เพื่อนผมซึ่งใช้ iPhone 3G อยู่ ก็ยุนักยุหนา ว่าให้ Jailbreak ซะ ผมเองก็ไม่รู้เหมือนกันว่าจะทำไปทำไม หลักๆใช้ Calendar กับ Ultimate To-Do แค่สองโปรแกรมเอง จริงๆแล้วไม่ได้อยาก Jailbreak อะไรมันมากมายหรอกครับ แต่พอดีนั่งทำงานไปนานๆแล้วเริ่มรู้สึกเบื่อ เลยลองหาอะไรทำเล่นๆ ก็เลย Jailbreak iPod Touch 2G มันซะเลย .. นั่งอ่านในสยามพอดมาหลายวันละ ขอลองดูมั่งละกัน.. [ ![DSC_0543](http://www.armno.in.th/wp-content/uploads/2009/02/dsc-0543-thumb.jpg)](http://www.armno.in.th/wp-content/uploads/2009/02/dsc-0543.jpg) นานมาแล้ว ตอนที่ไปเรียน Mobile 3D Gaming นั้น ได้รู้วิธีการ Jailbreak iPhone เหมือนกันครับ แค่คลิกเดียวก็แหกคุกได้แล้ว .. แต่สำหรับ iPod Touch ในวันนี้ ต่างกันอย่างสิ้นเชิง วิธีอาจมีหลากหลาย แต่วิธีที่ผมทำ ก็ถือได้ว่า มีขั้นตอนเยอะพอสมควร



ผมทำตามวิธีของคุณ **thevodka** ในบอร์ด** siampod** ครับ ขั้นตอนเยอะก็จริง แต่ไม่ยากเท่าไหร่ สรุปหลักการคร่าวๆ ตามที่ผมเข้าใจก็คือ สร้าง Custom Firmware ออกมาก่อน แล้ว เข้าไปแก้ firmware ผ่านทาง dfu mode เสร็จแล้วก็อัด Custom Firmware ที่สร้างขึ้นมาตอนแรก เข้าไปใน iPod Touch ของเรา เป็นอันเสร็จพิธี .. ส่วนขั้นตอนแบบละเอียด [อยู่ที่นี่ครับ](http://www.siampod.com/node/7913)



ปัญหาที่ทำให้ผมเสียวสันหลังวาบ ก็คือ มีขั้นตอนหนึ่งที่ต้องลงโปรแกรมชื่อว่า** LibUSB** สำหรับ Vista และ 7 นั้น **ต้องตั้งค่า Compatibility Mode ให้เป็น for Windows XP Service Pack 2 ซะก่อน** … แต่ผมไม่ได้ทำ เจ้าโปรแกรมที่ว่านี่เอง ก็ไปทำ driver พังไปซะเยอะเลย ทั้ง USB, LAN, Wireless ใช้การไม่ได้สักอย่าง .. ตอนนั้นใจอยู่ตาตุ่มแล้วครับ .. เกือบต้องลงวินโดวส์ใหม่ แต่โชคดีที่ Installer ของ 7 ไม่ยอมทำงาน เพราะติด Avira อยู่ ทำให้ติดตั้งต่อไม่ได้ ต้องเอาออกก่อน (ผมเลือกติดตั้งแบบ Upgrade) .. พอดีที่ผมอ่านเจอในเว็บบอร์ด มีคนเจอปัญหาไดรฟ์เวอร์หายเหมือนผม ก็เลยลองเอาโปรแกรม LibUSB ออกดู .. ว้าว driver กลับมาทำงานได้เหมือนเดิม! งานนี้ต้องขอบคุณ Avira จริงๆที่มาขวางการทำงานของ Installer ของ Windows 7 ได้ทันเวลา ^^



อีกปัญหาหนึ่งก็คือ เข้า dfu mode ไม่ได้ .. dfu mode ต้องกดปุ่ม Home กับ Power พร้อมกันประมาณ 10 วินาที แล้วปล่อยปุ่ม Power (แต่ปุ่ม Home ยังกดค้างอยู่) ต่อไปอีกประมาณ 5-8 วินาที iTunes ก็จะมีหน้าต่างขึ้นมาบอกว่า เข้าสู่ Recovery Mode ก็เป็นอันใช้ได้แล้วล่ะ .. แต่ผมกว่าจะเข้าได้นี่สิ ผิดๆถูกๆหลายครั้งอยู่เหมือนกัน



แต่สุดท้ายก็ผ่านการ Jailbreak มาได้ครับ ตอนนี้เป็น Jailbroken iPod Touch ไปซะแล้ว ^^



##### ข้อมูลเพิ่มเติม เกี่ยวกับการ Jailbreak iPod Touch 2G




  * [Forum Siampod.com | iPhone, iPod Touch](http://www.siampod.com/forum/community/iphone) - ที่นี่ที่เดียว จอดเลยครับ

  * [iPod Touch Fans](http://www.ipodtouchfans.com/forums/showthread.php?t=137796) - รวมโปรแกรมที่ต้องใช้ และขั้นตอนอย่างละเอียด (ภาษาอังกฤษ)
