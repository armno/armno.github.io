---
comments: true
date: 2009-01-25 09:50:37
layout: post
slug: solar-eclipse-2009
title: สุริยุปราคา 26 มกราคม 2552
wordpress_id: 498
categories:
- Astronomy
tags:
- สุริยุปราคา
- สุริยุปราคาวงแหวน
---

(เกือบลืมไปแล้วล่ะสิ ช่วงนี้งานรัดตัวครับ)



อ่านเรื่องราวเกี่ยวกับ “สุริยุปราคา” ได้[ที่นี่](http://www.armno.in.th/20080716/%E0%B8%AA%E0%B8%B8%E0%B8%A3%E0%B8%B4%E0%B8%A2%E0%B8%B8%E0%B8%9B%E0%B8%A3%E0%B8%B2%E0%B8%84%E0%B8%B2-1-%E0%B8%AA%E0%B8%B4%E0%B8%87%E0%B8%AB%E0%B8%B2%E0%B8%84%E0%B8%A1-2551)ครับ



สุริยุปราคาครั้งนี้ เป็นสุริยุปราคาแบบวงแหวนครับ โดยจะเกิดขึ้นในเวลาประมาณ 13.00 น. แต่สำหรับประเทศไทย จะเริ่มมองเห็นตั้งแต่เวลาประมาณ 16.00 น. จนถึงประมาณ 18.00 น.ครับ โดยที่ช่วงเวลาที่ดวงอาทิตย์ถูกบังมากที่สุด คือเวลาประมาณ 17.00 น.



>
>
> ประเทศไทยอยู่ในพื้นที่ที่สามารถเห็นสุริยุปราคาครั้งนี้ได้โดยต้องใช้ แผ่นกรองแสงเพื่อป้องกันอันตรายจากแสงอาทิตย์ หรือสังเกตการณ์ทางอ้อม เช่น ดูภาพสะท้อนบนผนังผ่านกระจกที่ทำหน้าที่คล้ายกล้องรูเข็ม ดวงจันทร์เริ่มบังดวงอาทิตย์ในช่วงที่ดวงอาทิตย์อยู่สูงประมาณ 30-40 องศา และดำเนินไปจนกระทั่งดวงอาทิตย์ใกล้ตกลับขอบฟ้า ภาคใต้ตอนล่างเป็นพื้นที่ที่มีโอกาสเห็นดวงอาทิตย์แหว่งมากกว่าภาคอื่น ๆ ซึ่งตรงข้ามกับสุริยุปราคาเมื่อเดือนสิงหาคม 2551 ที่เงามืดพาดผ่านเหนือประเทศไทยขึ้นไป เวลาที่เกิดปรากฏการณ์ก็จะแตกต่างกันไป โดยเฉลี่ยเริ่มเวลาประมาณ 16.00 น. และสิ้นสุดในเวลาประมาณ 18.00 น. ขณะบังเต็มที่ในเวลาประมาณ 17.00 น. โดยจะเห็นดวงอาทิตย์แหว่งทางซ้ายมือค่อนไปทางด้านบน หลายจังหวัดทางด้านตะวันออกของภาคอีสาน จะยังคงเห็นดวงอาทิตย์แหว่งอยู่เล็กน้อยในจังหวะที่ดวงอาทิตย์ตกดิน - วรเชษฐ์ บุญปลอด, [สมาคมดาราศาสตร์ไทย](http://thaiastro.nectec.or.th)



ย้ำอีกครั้งนะครับ สิ่งที่สำคัญที่สุดในการสังเกตปรากฏการณ์สุริยุปราคา คือห้ามมองด้วยตาเปล่าเด็ดขาด ไม่งั้นจะเกิดอันตรายกับดวงตาของเราได้ครับ



งั้นลองใช้ [Stellarium](http://www.armno.in.th/20071220/%e0%b8%a3%e0%b8%b5%e0%b8%a7%e0%b8%b4%e0%b8%a7-stellarium-%e0%b9%82%e0%b8%9b%e0%b8%a3%e0%b9%81%e0%b8%81%e0%b8%a3%e0%b8%a1%e0%b8%94%e0%b8%b9%e0%b8%94%e0%b8%b2%e0%b8%a7) ดูดีกว่า ปลอดภัยต่อดวงตา ^^



[![krabi](http://www.armno.in.th/wp-content/uploads/2009/01/krabi-thumb.png)](http://www.armno.in.th/wp-content/uploads/2009/01/krabi.png)
ลองไปอยู่ที่จังหวัดกระบี่ดู ก็บังเยอะเหมือนกันนะเนี่ย (อิจฉาทางใต้ ที่ได้เห็นดวงจันทร์บังเยอะกว่าทางเหนือ)



ไหนขอลองไปอยู่ตรงที่เห็นวงแหวนหน่อย แถวๆอินโดนีเซีย



[![indo](http://www.armno.in.th/wp-content/uploads/2009/01/indo-thumb.png)](http://www.armno.in.th/wp-content/uploads/2009/01/indo.png)





ของจริงน่าจะสวยกว่านี้เยอะ ยังไงพรุ่งนี้จะหารูปมาฝากกันครับ .. อ้อ ข้อมูลเพิ่มเติมไปที่สมาคมดาราศาสตร์ไทยได้นะครับ ข้อมูลค่อนข้างเยอะ



;)



### ข้อมูลเพิ่มเติม




  * [สุริยุปราคา 26 มกราคม 2552 จากสมาคมดาราศาสตร์ไทย](http://thaiastro.nectec.or.th/skyevnt/eclipses/200901ase.html)
